M13/1/AXDUT/HP1/DUT/TZ0/XX




     22130053

DUTCH A: LITERATURE – HIGHER LEVEL – PAPER 1
NÉERLANDAIS A : LITTéRATURE – NIVEAU SUPÉRIEUR – ÉPREUVE 1
NEERLANDÉS A: LITERATURA – NIVEL SUPERIOR – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2213-0053                                                                                 4 pages/páginas
                                                           © International Baccalaureate Organization 2013
                                                       –2–                 M13/1/AXDUT/HP1/DUT/TZ0/XX

Schrijf een commentaar bij één van de volgende teksten:

1.

                                                         Open dag

                   We hadden gasten die, eenmaal in het hoge Noorden, nu ook wel ’s – eindelijk – Roodeschool
            wilden zien.
                   “Valt erg tegen,” hield ik ze voor. De spoorrails lopen niet eens dood in het grint, maar gaan
            door naar de Eemshaven. En waar ooit het eindstation heeft gestaan, daar staat nu de reiziger
      5     te wachten onder het afdakje van een bushalte. De trein wordt betaald met een strippenkaart.
            Eenmaal per uur komt er uit de weilanden een dieseltje aanrijden en eenmaal per uur rijdt het
            weer terug: het kleinst mogelijke treinstel, bestaande uit twee huiskamers, zo lijkt het wel en
            ik zal later mijn gasten de schilderijtjes van Rein Pol laten zien van de rode Blauwe Engel.
            Schilderijtjes die “Avond” heten of “Zomer”. Je kunt aan dat treintje zien dat het zomer is.
     10     Poëzie is overal. Behalve in Roodeschool.
                   “Nee,” zei ik tegen m’n Hollandse vrienden, “als je het eind van de wereld wilt zien,
            laten we dan naar de Eemshaven gaan, naar Delfzijl, of – dat is een idee – naar het kerkje
            van Marsum.
                   Het regent, de wegen glimmen en de kleiruggen liggen over elkaar heen. Mijn vrienden
     15     hebben nog nooit zulke zware klei gezien. Ik ook niet. Als dit Holwierde is, zijn we te ver en we
            rijden over de ventweg terug. Slaan linksaf, passeren de boomgrens, richting dijk. Het kerkje heeft
            er zijn eigen parkeerplaats, voor twee auto’s. Het staat bovenop een terp. Het gele klinkerpad
            roept “Laat ons opgaan tot de Heer”. Ik wist: dit kerkje is altijd open. Het staat bovendien vermeld
            op een bord naast de deur: OPEN! Gastvrijer kan het niet.
     20            Wat het biedt: stilte. Schoonheid, welke is: netheid, soberheid, maar ook: leegte. Het heeft
            geen orgel, het is niet verwarmd. Het heeft wel een preekstoel, een klein koor en een koorhek.
            (Later zullen we horen dat er van tijd tot tijd een dienst plaatsvindt en dat het beheer van
            dit juweeltje in handen is van een oud echtpaar dat elke ochtend de deur opent en ’s avonds
            weer sluit.)
     25            We staan in het gras de grafstenen te lezen en zouden hier, zeggen wij, te zijner tijd wel
            begraven willen worden. Immers, wat een uitzicht. Klei zover het oog reikt.
                   Terug in de auto, achter de ruitenwissers, weet ik nog een ander kerkje. Heveskes.
            Of Bierum. Het is vandaag kerkendag. Mijn Amsterdamse vrienden willen zoveel mogelijk
            Groningse kerken zien. Maar ook hebben zij, vroeg uit de hoofdstad vertrokken, nog in het geheel
     30     niet gegeten. Dus, eerst een café opgezocht. We rijden door Garsthuizen, vragen naar een café.
            Door Zeerijp (kerk, open!), ’t Zandt (kerk!, sleutel bij de koster!), maar nergens een café.
            Of: wel café, maar dicht. Er zijn meer kerken open dan cafés in Groningerland. Komt misschien
            omdat het zaterdag is.
                   Eindelijk, in Loppersum, rijden we aan op het fameuze café-restaurant Spoorzicht.
     35     De vlaggen hangen uit, weliswaar in de regen, maar toch. Binnen is het gezellig;
            brandende kaarsen. “Ze hebben hier heerlijke uitsmijters!”
                   Ik sluit de auto af. Persoonlijk zou ik wel even naar het toilet willen. Maar wat jammer,
            ook dit feestelijk verlichte restaurant laat ons niet binnen. Gaat pas om vijf uur open. Ja, daar is
            niets aan te doen, zegt de vrouw in de deur en we lopen terug naar de auto, op een holletje door
     40     de regen. Ook het café verderop is dicht. CLOSED. Wat ons doet grinniken. In Loppersum,
            zo blijkt, hebben de openingstijden zich ingesteld op een nachtelijk uitgaansleven. De jeugd.



2213-0053
                                                      –3–                 M13/1/AXDUT/HP1/DUT/TZ0/XX


                   We rijden naar Appingedam, dan maar. Of Ekenstein, of het Eemshotel. Iets volwassens in
            ieder geval. Anders gaan we meteen terug naar de Stad. De auto heeft een ziel en meldt via een
            fel oranje licht dat ik naar benzine uit moet kijken. Ook dat nog. Ik ben alert, heb geen zin om met
   45       jerrycans langs de weg te lopen.
                   Aan de grijze horizon, in westelijke richting, gloort het typische koude licht van een
            service station. De kunst is er te komen. Die kunst verstaan wij. We zitten ter hoogte van Bedum.
            “Mooie kerk! Mooie toren!” kan ik niet nalaten te melden. Een Essostation zet ons tussen
            de pompen. Euro 95. De deur is gesloten. Een kartonnetje scheef achter glas: OPEN.

                                                  Gerrit Krol, uit: Een perfecte dag en andere verhalen (2001)




2213-0053                                                      Turn over / Tournez la page / Véase al dorso
                                    –4–                 M13/1/AXDUT/HP1/DUT/TZ0/XX

2.

                            21 november 1981

                 Je liep daar naast mij in je gouden jack.
                 Ik liep je nog te leren kennen,
                 jij moest nog aan de oorlog wennen
                 die ik nog niet had afgelegd.

             5   Wij gingen tegendraads de mensen tegemoet
                 die als een kalme waterval
                 vanaf de hoge bruggen kwamen.
                 Het was de allereerste stoet
                 die ik ooit zag waarin de namen
            10   van allen waren uitgewist
                 en waarin elk gezicht
                 toch toebehoren bleef
                 aan wie daar samen waren.

                 Geen leus kwam uit de vele monden,
            15   alleen ging keer op keer de donder,
                 de zachte donder van de vrede door
                 de gelederen die niet marcheerden.

                 Wij gingen stroomopwaarts over de Rozengracht,
                 legden soms aan en dronken om de naam
            20   likeuren die op andre dagen
                 te zoet zijn zouden voor een keel
                 die meer op rauw geweld
                 was ingesteld, maar die nu mede
                 te fluisteren begon, wat
            25   allengs aanzwol tot de donder,
                 de zachte donder van de vrede.

                 Jij stond daar naast me in je gouden jack.
                 Het oproer bleef uitbundig stromen.
                 Ik heb mijn ransel afgenomen
            30   en achteloos opzijgelegd.

                                                Jan Eijkelboom, uit: De gouden man (1982)




2213-0053
