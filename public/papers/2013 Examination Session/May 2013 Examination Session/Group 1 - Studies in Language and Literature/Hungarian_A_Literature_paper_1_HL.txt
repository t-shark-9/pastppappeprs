M13/1/AXHUN/HP1/HUN/TZ0/XX




     22130097

HUNGARIAN A: LITERATURE – HIGHER LEVEL – PAPER 1
HONGROIS A : LITTéRATURE – NIVEAU SUPÉRIEUR – ÉPREUVE 1
HÚNGARO A: LITERATURA – NIVEL SUPERIOR – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2213-0097                                                                                 4 pages/páginas
                                                           © International Baccalaureate Organization 2013
                                                       –2–                 M13/1/AXHUN/HP1/HUN/TZ0/XX

Írjon irodalmi kommentárt az alábbiak közül az egyikről:

1.

                   Fan Kun ártatlan tekintetű, halk szavú festő volt, és évek óta élt Mi Csoung
            fejedelem udvarában.   […] A fejedelem különösen A lojangi kutyavadászok álma című
            képet kedvelte, nemigen akadt nap, hogy ne álljon meg előtte, s félrebillent fejjel, a tarkóját
            masszírozva ne bámulja sóhajtozva ezt a zavarba ejtően talányos festményt.
      5            Egy álmos őszi délelőttön, amikor Fan Kun dzsunkákat* rajzolgatott, a fejedelem azt
            mondta neki, azért rajong annyira a művészetéért, mert nemcsak azt látja meg a festményekben,
            amit látni akar, hanem ennél többet is, ám hogy pontosan micsodát, azt maga sem tudja.  
            Annyi bizonyos, hogy más ember lesz a festmények láttán, mondta tűnődve.  Később megpróbált
            visszaemlékezni, mit válaszolt a festő, de nem jutottak eszébe a barátja szavai.  […]  A festő meghalt,
     10     és ő illendően meggyászolta.  […]  A temetés után néhány hónappal fiatal képvizsgáló érkezett
            az udvarba.   Megnyerő modorú férfi volt, mindig mosolyogva beszélt.   […]   Bírt még egy
            figyelemre méltó tulajdonsággal.   Féltek tőle a kutyák, nyüszítve lapultak a földre, ha a palota
            kertjében véletlenül elébe futottak.  Ám erényes és bölcs magatartása révén néhány hét alatt elérte,
            hogy a fejedelem személyesen fogadja.
     15            Borús délelőtt volt, a palota előtt elterülő téren kövér esőcseppek verték a port.  Az ifjú
            beszédét nem mézesen hízelgő szavakkal kezdte, nyomban jövetelének a céljára tért.  Azt kérte a
            fejedelemtől, hadd vegye szemügyre Fan Kun képeit, melyeknek híre a fejedelemség határán is
            túljutott, ráadásul ő hallott olyan festőkről és bölcselőkről is, akik Fan Kun képeire hivatkoznak
            bizonyos művészeti vitákban, holott nem is látták a képeket.  Miközben beszélt, a karjait fölemelte,
     20     s igen furcsán mozgatta.   A fejedelemnek az volt az érzése, hogy az ifjú visszafelé fest.  
            Az ifjú elhallgatott, és lehajtott fővel várta a választ.  Mi Csoung úr ekkor azt kérdezte, mi lenne
            a fiatalember legfőbb célja a festmények megtekintésével, a gyönyörködés vagy a tanulás.
                   Az ifjú mélyen meghajolt.
                   – Minden igaz mondathoz tartoznia kell egy helytelen állításnak, uram.  De mi van akkor, ha a
     25     hazug állításhoz nem tartozik igaz állítás?  Ha azt állítjuk, nincsen isten, ez nyilvánvaló hazugság.  
            Ám hogyan élhetünk s mit tehetünk, ha egy nap arra döbbenünk, sehol sem lelhető föl ennek a
            hazug állításnak az igaz párja?  […]
                   A két férfi csöndesen fürkészte egymást, […] engedélyt adott az ifjúnak, hogy megtekinthesse
            Fan Kun képeit, s ő még aznap bezárkózott az óriáspagodába, amelyben a festő legbecsesebb
     30     festményeit őrizték.  Napokig torokköszörülésnyi zaj sem szűrődött ki a csarnokból.
                   A hetedik nap délelőttjén húzódott félre a függöny.   Az ifjú úgy állt a küszöbön,
            mintha az imént, néhány pillanattal előbb lépett volna be.   Nem tűnt megviseltnek,
            inkább szórakozott volt.  Ám e szórakozottságban ott rejlett valami kellemetlen jelleg, kemény,
            árokszerű vonás jelent meg a szája szögletében, s úgy tetszett, többé nem képes mosolyogni.
     35            A fejedelem türelmetlenül várta az eredményt.  Az ifjú bebicegett hozzá, majd alázatosan
            arra kérte, tekintse meg a műveket újra, de most már az ő szerény személye kíséretében, s ha a
            fenséges úr nem venné tolakodásnak, ő beavatná néhány fölfedezésébe is.  Bizonyára elkerülte a
            fejedelem egyébként híresen érzékeny figyelmét néhány apróság.




2213-0097
                                                                   –3–                      M13/1/AXHUN/HP1/HUN/TZ0/XX

                   Mi Csoung rosszat sejtett, mégis úgy követte Fan Kun műtermébe az ifjút, mint akinek
    40      a hatalmába került.  Az ifjú szótlanul lépett a Hazatérés Kunghszienbe című festményhez, s a
            ködben ázó tájra mutatott.  A fejedelem döbbenten látta, hogy a lassan körbejáró ujjbegy nyomán
            emberi arc látványa emelkedik ki a képből.  Fan Kun gyűlölettől eltorzult tekintete mintha éppen
            a fejedelem arcába köpte volna a megvetését.  […]
                   Újra megállt egy kép előtt, s a keze újra fölemelkedett.  Fan Kun szinte az összes képébe
    45      belefestette önnön tetemét, a legszebb tájrészletekben, a Sárga folyó partjának tavaszi idilljében,
            a lungmeni kőkertekben a fejedelem árulóinak az arcvonásai ragyogtak, a táncosnők, kurvák,
            az istenek ellenségesek voltak, mindenütt rejtett romlás, árulás, halál.
                   A lojangi kutyavadászok álma című képen pedig magára ismert a fejedelem!  Kisemmizve
            hevert egy bambuszrönk mellett, és kutyafeje volt.   Mi Csoung remegett megrendülésében,
    50      a szemét dörzsölgette.  Az ifjú részvéttel telt mozdulattal érintette meg a karját.  Mélyen a nagyúr
            vöröslő szemébe nézett.
                   – Fogadj el egy jó tanácsot, uram – mondta olyan halkan, hogy szavai a sziklaháton
            végigguruló galambfészek súrlódásához voltak hasonlatosak.   S mert a fejedelem még mindig
            önkívületben ingatta a fejét, az ifjú egészen közel hajolt az arcához, s szinte a szájába lehelte a
    55      saját lélegzetét.
                   – Egy művészben megbízhatsz, uram, de a művében soha – suttogta.   S a délelőtti
            fényben ragyogó csarnokban körbepillantva, mintegy mellékesen azt is megkérdezte, vajon lát-e
            lehetőséget a fejedelem arra, hogy A lojangi kutyavadászok álma című festményt a maga
            számára megvásárolja.

                                                                      Darvasi László, A lojangi kutyavadászok álma (2002)



* dzsunka: kelet-ázsiai, de főképpen kínai kisebb hajó, lapos oldalfallal, elől és a farán magasra ívelt felépítménnyel




2213-0097                                                                      Turn over / Tournez la page / Véase al dorso
                                 –4–                M13/1/AXHUN/HP1/HUN/TZ0/XX

2.

                                Kerítés

                 Szögesdrótgombolyag.  A nyelvedet is
                 fölsebzi, mire mindet
                 letekered az oszlopokról.  Ha ebből
                 pulóvert kellene kötni …  Ha …  Bár
             5   hordani lehetne.  Őrültek
                 mindig voltak.  Sőt!  Akadna, aki
                 visszagombolyítaná, újra kötné.
                 Sűrűbbre.  Tehát kerítés.  Ha rendes
                 kerítést akarsz, a sövényt is
            10   meg kell nyírnod …
                 Nyár van.  Béke van.  Televízió.
                 Valaki fölemeli néha
                 a tejút végét, s int, hogy mehet.
                 Elmenekülni csak a mozdulatokon
            15   keresztül lehet.  A képernyő
                 sarkában van egy pont, ha oda
                 beversz egy szeget, emberi vér
                 folyik, igazi fájdalmat érzel.  Ha
                 elengeded a képzeletedet, a kezed
            20   árnyékban is jár.  A történelem,
                 mint a kötőtű.  Leesik, de ott marad …
                 A dróthálót ugyanoda feszíted ki.
                 Úgy érzed, tüskés, pedig csak
                 be vagy kerítve.

                                                    Bertók László, Deszkatavasz (1998)




2213-0097
