M13/1/AXSWE/HP1/SWE/TZ0/XX/M




         MARKING NOTES
   REMARQUES POUR LA NOTATION
    NOTAS PARA LA CORRECCIÓN


                    May / mai / mayo 2013

        SWEDISH / SUÉDOIS / SUECO A:
         LITERATURE / LITTÉRATURE /
                LITERATURA

                        Higher Level
                      Niveau Supérieur
                       Nivel Superior

                  Paper / Épreuve / Prueba 1



4 pages/páginas
                              –2–        M13/1/AXSWE/HP1/SWE/TZ0/XX/M




These marking notes are confidential and for the exclusive use of
examiners in this examination session.

They are the property of the International Baccalaureate and
must not be reproduced or distributed to any other person
without the authorization of the IB Assessment Centre.
                                               –3–          M13/1/AXSWE/HP1/SWE/TZ0/XX/M


1.

     Godkända och ganska bra uppsatser kännetecknas av att de:

      identifierar och inser köldens betydelse i utdraget
      identifierar och inser betydelsen av den starka kontrast som hettan utgör i utdragets slut
      beskriver och tolkar den situation som huvudkaraktären befinner sig i, till exempel varför
       han inte verkar vilja bli sedd av någon, vad han för övrigt tänker och hur han tycks må
      identifierar och analyserar uppbyggnaden av den starka spänningen i utdraget och hur den
       är gjord, ofta med korta huvudsatser i presens
      identifierar och kommenterar det extremt detaljrika språket både vad gäller miljö- och
       personskildringen
      kommenterar det starka bildspråket i utdraget
      identifierar och på ett rimligt sätt kommenterar utdragets uppdelning i två delar
      på ett rimligt sätt tolkar utdragets lite kluriga slut.

     Bättre och utmärkta uppsatser torde kännetecknas av att de också:

      lyckas fånga och analysera den övergripande känslan i utdragets början av både största
       rädsla men också av yttersta utsatthet
      visar hur detta förstärks av språk och stil och hur dessa känslor mot utdragets slut övergått
       till en känsla av smått välbefinnande och till och med utmanande trots
      kommenterar hur utdragets båda delar används till att först skildra kylan och hur denna i
       den första delen stegras och förstärks med hjälp av extremt korta, ofullständiga satser,
       ellipser och hur tempot i den andra delen blir avsevärt långsammare i takt med att
       miljö- och personskildringen blir allt detaljrikare
      på ett övertygande sätt tolkar det inte helt enkla slutet.
                                               –4–          M13/1/AXSWE/HP1/SWE/TZ0/XX/M


2.

     Godkända och ganska bra uppsatser kännetecknas av att de:

      identifierar och på ett rimligt sätt kommenterar kärlekshistorien i dikten
      på ett någorlunda övertygande sätt förmår koppla kärlekshistorien till den bitvis ganska
       komplicerade naturskildringen
      noterar och kommenterar det direkta tilltalet i diktens mitt
      noterar diktens övergripande struktur i tre delar och hur språk och stil varierar i dessa med
       ett betydligt mer talspråksnära idiom i själva kärlekshistorien
      kommenterar den accelererande höstskildringen med allt mer melankoliska undertoner
       fram till slutraderna om sjön och hur denna hårdnar
      noterar och rimligt kommenterar raderna mitt i kärleksskildringen om poesi i sig och
       dess väsen
      identifierar och rimligt kommenterar diktens många upprepningar och personifieringar
      på ett någorlunda rimligt sätt analyserar diktens rika bildspråk.

     Bättre och utmärkta uppsatser torde kännetecknas av att de också:

      greppar och insiktsfullt kommenterar diktens huvudidé om att vissa platser i rummet kan
       utlösa minnen av skilda slag, som här till och med knivskarpa kärleksminnen
      välfunnet kopplar samman diktens titel med dess innehåll och form med titelraden som
       sofistikerat utnyttjas genom dikten ända fram till slutraden, en cirkelkomposition
      på tal om diktens slut kommenterar hur de för dikten så karaktäristiska överklivningarna
       används för att förstärka diktens innehåll
      ser och övertygande kommenterar parallellen mellan hur naturen skildras – med till
       exempel bokar som ”är doppade i tid” eller vidare ”vinden som är blyet som hälls ner i
       stenformerna” – och hur tiden på ett liknande sätt lagras i oss människor.
