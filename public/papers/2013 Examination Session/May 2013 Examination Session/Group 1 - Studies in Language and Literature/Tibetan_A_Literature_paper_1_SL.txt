M13/1/AXTIB/SP1/TIB/TZ0/XX




     22130663

TIBETAN A: LITERATURE – STANDARD LEVEL – PAPER 1
TIBÉTAIN A : Littérature – NIVEAU MOYEN – ÉPREUVE 1
TIBETANO A: LITERATURA – NIVEL MEDIO – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2213-0663                                                                                   4 pages/páginas
                                                             © International Baccalaureate Organization 2013
                                                               –2–                        M13/1/AXTIB/SP1/TIB/TZ0/XX

༄༅། །ལམ་སྟོན་དྲི་བ་གཉིས་ལ་གཞི་བཅོལ་ཏེ་གཤམ་གསལ་སྙན་རྩོམ་ལ་དཔྱད་པ་གྱིས།
1.

                                                             དྲིན་ལན་འཇལ་བ།

                     གནའ་སྔ་མོ་མ་མོ་སེར་སྐྱ་མ་ཟེར་བ་ཞིག་ཡོད་པ་དེས་ཉིན་གཅིག་ལུ་གུ་སྐྱེས་ཏེ། མོ་ལུ་གུ་ལ་སེམས་ཆགས་
            ནས་མ་བུ་གཉིས་མི་མེད་བྱ་མེད་ཀྱི་མཚེར་ཤུལ་ཞིག་ཏུ་ལུས། སྐབས་དེར་སྤྱང་ཀི་ཞིག་རླུང་ནག་གཡུག་པ་བཞིན་
            དེར་ཡོང་སྟེ་ཁ་གྲོག་ཤུར་འདྲ་བ་དེ་གདངས་ནས། "ཁྱོད་མ་བུ་གཉིས་ལ་འཕྲད་པ་འདི།་ང་ཨ་ཁུ་སྤྱང་ཀིའི་ཁ་བསོད་
            རེད།" ཟེར་ནས་མ་བུ་གཉིས་གསོད་གྲབས་བྱས་པ་ན། མ་མོས་སུག་ཏིས་ས་ལ་རྡེབ་རྡེབ་འགའ་བྱས་ཏེ། "ཨ་ཁུ་སྤྱང་
      5     ཀི་ལགས། ད་ལྟ་ངེད་གཉིས་མ་ཟ་རེ་ཞིག་ཞོག ངས་ལུ་གུ་བཙས་མ་ཐག་ཡིན། ལུས་ནས་ཟུངས་ཁྲག་མང་པོ་བཞུར་
            བས་ཤ་ལ་བྲོ་བ་མེད། ཁྲག་ལ་ཁྲག་དྲི་ཞན་ཕྱིར། ཉིན་ཤས་འགོར་ནས་ཤ་ཤེད་རྒྱས་དུས་ཁྱེད་རང་ཡོང་ནས་ཟོས་ན་ཤ་
            ཞིམ་ལ་ཁྲག་ཀྱང་མངར་མོ་ཡིན།" ཞེས་སྨྲས་པས། སྤྱང་ཀིས་ཀྱང་དེ་བདེན་པར་འདོད་ནས་གནངས་ཉིན་ཁོ་མ་བུ་
            གཉིས་ཟ་བའི་ཁ་ཆད་བྱས།
                     དེ་ནས་སྤྱང་ཀི་དེ་སོང་རྗེས། ཁོ་མ་བུ་གཉིས་ཀྱི་ལོགས་སུ་ཝ་མོ་ཞིག་འོངས་པ་ལ། མ་མོས་མགོ་སུག་བར་
     10     ལ་སྒུར་ནས། "ཨ་ཆེ ་ ཝ་མོ ་ ལགས། ཐུགས་རྗེ ས ་གཟི ག ས། ངེ ད ་མ་བུ་གཉི ས ་ཀྱི ་ སྲོ ག ་ཐར་བའི ་ ཐབས་བཟང་
            ཞི ག་གསུངས་དང་། དྲིན་ལན་རྗེས་སུ་འཇལ་ཆོག" ཅེས་ཡང་ཡང་ཞུས་པས། ཝ་མོས་ཁྲེལ་རྒོད་ཅིག་བྱས་ཏེ།
            "ཐར་ཐབས་ཡོད་རུང་སུ་ཡིས་བཤད། བདག་ཀྱང་གཅན་གཟན་གྱི་རིགས་སུ་གཏོགས་པ་ཡིན་པས། ཨ་ཁུ་སྤྱང་ཀིས་
            ཁྱོད་ཟོས་ཤུལ་དུ་ཁྲག་ཐིགས་པ་ཙམ་ལས་མེད་ཀྱང་བལྡག་ཏུ་ཡོང་བ་ཡིན།" ཞེས་སྨྲས་ཏེ་སོང་ངོ་། །
                     དེ ་ ནས་ཅང་མ་འགོ ར ་བར་ཡང་མ་མོ ་ མ་བུ་གཉི ས ་ཀྱི ་ གམ་དུ་ཕོ ་ རོ ག ་གཅི ག ་བབས་པར། མ་མོ ས ་དེ ་ ལ་
     15     ལག་ཟུང་ཐལ་མོ་སྦྱར་ནས། "ཁྱེད་ཀྱིས་ངེད་མ་བུ་གཉིས་ལ་ཚེ་སྲོག་ཐར་བའི་ཐབས་བཟང་ཞིག་གསུངས་དང་།
            དྲིན་ལན་ཕྱིས་སུ་འཇལ་ཆོག" ཅེས་སྨྲས། ཕོ་རོག་དེས་མཆུ་ཏོ་ལན་འགའ་རྡོ་ཐོག་ཏུ་བརྡར་རྗེས། "ཐར་ཐབས་
            ཡོད་རུང་སུ་ཡིས་བཤད། བདག་ཀྱང་ཤ་ཟ་བའི་བྱ་རིགས་ཡིན་པས། ཨ་ཁུ་སྤྱང་ཀིས་ཁྱོད་གཉིས་ཟོས་ཤུལ་དུ་རྒྱུ་སྣེ་
            ཙམ་ལས་མེད་ཀྱང་དེ་འཐུ་རུ་ཡོང་བ་ཡིན།" ཞེས་སྨྲས་ཏེ་འཕུར་སོང་།
                     དེ་ནས་མ་མོ་སེར་སྐྱ་མ་སེམས་སྡུག་གི་རྒྱ་མཚོར་ལྷུང་སྟེ་རྩྭ་མི་ཟ་ཞིང་ཆུ་ཡང་མི་འཐུང་བར་སྲོག་ཉེན་ལས་
     20     ཐར་ཐབས་ལ་བསམ་བློ ་ བཞི ་ གསུམ་བཅུ་གཉི ས ་བཏང་ཡང་། ཐབས་ཤེ ས ་བཟང་པོ ་ ཞི ག ་མ་རྙེ ད ་པར་ཡི ད ་མུག་
            སྟེ ་ ལུས། སྐབས་དེ ར ་རི ་ བོ ང ་ཞི ག ་མཆོ ང ་ལྡི ང ་གི ས ་མ་མོ ་ མ་བུ་གཉི ས ་ཀྱི ་ གམ་དུ་སླེ བ ས་ནས། "ཨ་ཆེ ་ སེ ར ་སྐྱ།
            ཨ་ཆེ་སེར་སྐྱ། ཁྱེད་དུས་རྒྱུན་ཡིན་ན་དགའ་དགའ་དང་སྐྱིད་སྐྱིད་ཀྱི་ངང་དུ་ཡོད་ཀྱང་། དེ་རིང་དེ་ལྟར་སྐྱོ་བ་དེ་ཅི་
            ཡིན། ཁྱེད་ལ་བཀྲ་མི་ཤིས་པའི་གནས་ཚུལ་ཞིག་བྱུང་བ་ཡིན་ནམ།" ཞེས་དྲིས་པས། མ་མོ་སེར་སྐྱ་མས། "དེ་རིང་
            སྤྱང་ཀི་ཞིག་ལ་ཐུག་པ་དེས་གནངས་ཉིན་ངེད་མ་བུ་གཉིས་ཟ་རྒྱུ་ཡིན་ཟེར་བས་ང་རང་སེམས་སྐྱོ་བ་ཡིན།" ཞེས་
     25     བཤད། རི་བོང་གིས། "ཨ་ཁ་ཁ། ཨ་ཁ་ཁ།" ཞེས་བརྗོད་བཞིན་དལ་གྱིས་ས་ལ་ཉལ་ཞིང་། རྣ་གཉིས་རྒྱབ་ཏུ་སྦྱར་
            ཏེ་བསམ་བློ་བཏང་། ཡུད་ཙམ་འགོར་རྗེས་ཐབས་ཤིག་རྙེད་དེ་རི་བོང་ཡར་ལངས་ནས་དགའ་སྤྲོའ ་ི ངང་། "ཐབས་
            ཤིག་རྙེད་བྱུང་། ཐབས་ཤིག་རྙེད་བྱུང་། ད་འདི་ལྟར་གྱིས།" ཞེས་གདམས་པ་ལྟར། མ་མོ་སེར་སྐྱས་འཕྲལ་དུ་རྩིག་
            པ་མི་ཚད་ཙམ་ཞིག་བརྩིགས་པའི་སྟེང་ལ་དུག་ལྡུམ་སྣ་ཚོགས་ཀྱིས་ལེགས་པར་བཀབ།




2213-0663
                                                          –3–                     M13/1/AXTIB/SP1/TIB/TZ0/XX

                    དེ་ནས་ཉིན་གཉིས་འགོར་རྗེས། སྤྱང་ཀི་ལྟོགས་པ་དེ་མ་མོ་སེར་སྐྱ་མ་བུ་གཉིས་ཀྱི་གམ་དུ་འདུར་བཞིན་
  30         འོངས་པ་ལ། རི་བོང་རྩིག་ཁྲིའི་སྟེང་མཆོངས་ཤིང་། སྐྱིལ་ཀྲུང་གྲུ་བཞི་ཤོ་འདྲ་བ་ཞིག་བྱས་ཏེ་རྫིག་ཉམས་དྲག་པོའ ་ི
             སྒོ་ ནས། “ཝ་ཡེ། འདུར་རྒྱུག་བྱེད་པའི་ སྤྱང་རྒན་གྱི ས ་ཉོ ན ་ཅི ག འུ་ཅག་སེ ངྒེ ་ རྒྱལ་པོས ་སྤྱང་པགས་བརྒྱ་དང་
             བརྒྱད་ཅན་གྱི་ན་བཟའ་ཞིག་བཟོ་དགོས་པ་ལ་ད་དུང་སྤྱང་པགས་གཅིག་ཆད་པས། དེ་རིང་ཁྱོད་ལ་ཕྲད་པ་ཤིན་ཏུ་
             བཟང་། ཝ་ཡེ། མཐའ་བཞིར་ཡིབ་པའི་སྟག་གཟིག་དོམ་གསུམ་གྱི་རྟ་དམག་རྣམས། མྱུར་དུ་སྤྱང་རྒན་འདི་ཟུངས་
             ལ་པགས་པ་ཤུས་ཤིག” ཅེས་བརྗོད་པ་ན། སྤྱང་ཀི་དེ་ཤིན་ཏུ་སྐྲག་སྟེ་ལམ་ལ་མིག་གིས་ཀྱང་ལྟ་ཁོམ་མ་བྱུང་བར་བྲོས་
  35         པས། མཐར་ཤིན་ཏུ་གཟར་བའི་གཅོང་རོང་ཞིག་ཏུ་ལྷུང་སྟེ་ཤིའོ། །མ་མོ་སེར་སྐྱ་མ་བུ་གཉིས་སྲོག་ཉེན་ལས་ཐར་བས་
             དགའ་སྤྲོ་བརྗོད་ལས་འདས་པ་ཞིག་སྐྱེས་པ་དང་། སྲོག་སྐྱོབ་ཀྱི་དྲིན་ཆེན་རི་བོང་ལ་གུས་པའི་ཕྱག་དང་བཅས་དྲིན་
             ལན་འཇལ་བའི་དམ་བཅས།
                    དེ་ནས་ལོ་ཤས་སོང་རྗེས་ཀྱི་དགུན་དུས་ཀྱི་ཉིན་གཅིག་ལ། རི་བོང་དེ་ཆུ་ནང་ལ་ལྷུང་སྟེ་ལུས་ཡོངས་བརླན་
             པར་བྱས། ཁ་བ་བུ་ཡུག་འུར་འུར་དུ་གཡུག་པས། རི་བོང་གྲང་ནས་ལུས་ཡོངས་འདར་སིག་སིག་བྱེད་བཞིན་གཡག་
  40         དང་། མཇོ་མོ་གཉིས་ལ་ཞུ་འབོད་བྱས་ཀྱང་རོགས་མ་བྱས། དེ་ནས་རི་བོང་དེ་གྲང་ནས་རེངས་ལ་ཉེ་བའི་སྐབས་སུ་
             མ་མོ་སེར་སྐྱ་མ་བུ་གཉིས་ཀྱང་ས་དེར་ཆུ་འཐུང་དུ་ཡོང་བས་གྲང་ངར་གྱིས་སྲོག་དམར་པོ་ཁྱེར་གྲབས་ཡོད་པའི་རི་
             བོང་དེ་མཐོང་ཞིང་མྱུར་དུ་རི་བོང་དེ་དབོ་འོག་ཏུ་ཉལ་དུ་བཅུག་ཅིང་། རིམ་བཞིན་རི་བོང་གི་ལུས་ལ་དྲོད་རྒྱས་པས་
             འཆི་བ་ལས་ཐར་བར་བྱས་སོ། །དེ་རྗེས་རི་བོང་དང་མ་མོ་མ་བུ་གཉིས་ཤིན་ཏུ་མཐུན་པར་གྱུར་ཏེ། ཁོ་ཚོ་གསུམ་པོ་
             སྡུག་ས་སྐྱིད་ས་གང་ལ་ཐུག་ཀྱང་སྡུག་མཉམ་མྱོང་དང་སྐྱིད་མཉམ་རོལ་གྱིས་གཅིག་སེམས་གཅིག་ལ་ཆགས་ནས་དུས་
  45         འདའ་བར་བྱས་སོ། །

                                                                                        ཨོ་རྒྱན་རྡོ་རྗེ། སྦྲང་ཆར། (1985)


       (a)     སྒྲུང་རྩོམ་འདིའི་ནང་དོན་མིའི་སྤྱི་ཚོགས་ལ་སྦྱོར་ཐུབ་པ་འདུག་གམ།

       (b)     དུད་འགྲོའ་ི འཚོ་བ་དང་འབྲེལ་བའི་རྩོམ་ཐབས་འདི་ལེགས་ཉེས་ཇི་འདྲ་འདུག་འགྲེལ་བརྗོད་གྱིས།




2213-0663                                                           Turn over / Tournez la page / Véase al dorso
                                                   –4–                      M13/1/AXTIB/SP1/TIB/TZ0/XX

2.

                                          སྙན་རྩོམ་སྙན་པོ་ཐུང་ཐུང་།

                   ཁྱེད་ནི་མཁྱེན་པའི་བདག་པོ། །                        ཁྱེད་རང་ལ་མོའ་ི ཕར་ནང༌། །
                   ང་ནི་བྱིས་པ་ལོ་བརྒྱད། །                            ང་ནི་ལ་མོའ་ི ཚུར་ནང༌། །
                   བཀའ་བཀྱོན་མེད་པའི་སྒོ་ནས། །                        ང་གཉིས་ལ་ལུང་འཛོལ་ཡང༌། །
                   བྱམས་སྐྱོང་གནང་རོགས་གནོད་དང༌། །            20      སེམས་གཉིས་གན་ལྟེ་མགོ་སྦྲེལ། །

             5     ཁྱེད་ནི་གླིང་བཞིའི་ཉི་མ། །                         ཁྱེད་ཀྱི་ཇ་ཞིག་རྒྱོབ་དང༌། །
                   ང་ནི་རི་རྒྱལ་ལྷུན་པོ། །                            ང་ཡིས་མར་ཞིག་བརྒྱབ་གོ།
                   སེམས་པར་གཏན་འཁེལ་བྱུང་ན། །                         ང་གཉིས་ལས་འཕྲོ་ཡོད་མེད། །
                   གླིང་བཞི་སྐོར་ནས་འཛོམས་ཤོག།                        གསོལ་ཇའི་མདོག་ལ་གཟིགས་དོ། །

                   ཁྱེད་ནི་ཤར་རིའི་ཕར་ནང༌། །                  25      ཁྲུང་ཁྲུང་རྐང་པ་རིང་ཡང༌། །
            10     ང་ནི་ནུབ་རིའི་ཚུར་ནང༌། །                           མཚོ་མོའ་ི གཏིང་ཚད་མ་ལོན། །
                   མཇལ་བསམ་ཡིད་ལ་ཡོད་ཀྱང༌། །                          ངང་པ་རྐང་པ་ཐུང་ཡང༌། །
                   ལ་དང་ལུང་པས་འགྱངས་སོང༌། །                          མཚོ་མོའ་ི གཏིང་ཚད་ལོན་ཡོད། །

                   ཁྱེད་ཀྱིས་རྒྱ་གར་སྐོར་ཤོག།                         ཀོ་བ་འཕྲེད་ལ་བཏང་ནས། །
                   ང་ཡིས་རྒྱ་ནག་སྐོར་ཡོང༌། །                  30      ཆུ་མོའ་ི གཞུང་ལ་འཁྱེར་སོང༌། །
            15     ང་གཉིས་ལས་འཕྲོ་ཡོད་ན། །                            གང་བྱས་འཁྱེར་ན་འཁྱེར་དང༌། །
                   ལྷ་སའི་མཐིལ་ལ་འཛོམས་ཡོང༌། །                        ལས་འཕྲོའ་ི ཕྱོགས་ལ་འཁྱེར་ཞིག

                                                                               སྙན་པོ་ཐུང་ཐུང༌། ནོར་ལྡེ་། (1985)


      (a)   སྙན་རྩོམ་འདིར་རྒྱུན་ལྡན་འཚོ་བ་དང་རང་བྱུང་ཁོར་ཡུག་གི་འབྲེལ་བ་ཇི་ལྟར་བཤད་འདུག་གམ།

      (b)   རྩོམ་པ་པོས་རང་གི་བསམ་ཚུལ་གསལ་པོ་ཤོད་ཐུབ་པ་བྱུང་ཨེ་འདུག་འགྲེལ་བརྗོད་གྱིས།




2213-0663
