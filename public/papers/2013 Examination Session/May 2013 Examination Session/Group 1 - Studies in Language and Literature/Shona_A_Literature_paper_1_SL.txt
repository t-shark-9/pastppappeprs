M13/1/AXSHO/SP1/SNA/TZ0/XX




     22130643

SHONA A: LITERATURE – STANDARD LEVEL – PAPER 1
SHONA A : Littérature – NIVEAU MOYEN – ÉPREUVE 1
SHONA A: LITERATURA – NIVEL MEDIO – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2213-0643                                                                                   4 pages/páginas
                                                             © International Baccalaureate Organization 2013
                                             –2–                  M13/1/AXSHO/SP1/SNA/TZ0/XX

Nyora mhenenguro yendima imwe chete. Unosungirwa kushandisa mibvunzo miviri inoenderana nendima
yawasarudaza kuumba mhenenguro yako.

1.

                                      Kusvika pamariro

                          MAI FARAI:
                          Vasikana chinyaradzai chikwee chenyu,
                          Tarisai tave kutosvika,
                          Vanhu vanozoona setisina shungu.
                      5   Rufu harusekwi,
                          Rufu haruna rusaruro,
                          Haruna nhovo kana bako,
                          Haruna divi,
                          Mangwana zvinesuvo.

                     10   MAI TENDAI:
                          Apo wataura wena,
                          Ngatimbosiyai zveny’ambo.
                          Mai Sekai ndimi muchatanga kuchema,
                          Kuya kwaMatanda ndimi makaiparamura.

                     15   MAI SEKAI:
                          Ndibvire zvangu!
                          Ndizvo mungafira kuti mai Sekai vacheme?
                          Nhasi handichemi,
                          Tingasva tasvika takati mhodyo.
                     20   Handisi radhiyoka ini.
                          Mai Farai munombotangavo.

                          MAI FARAI:
                          Vasikana chitangaizve veduwe …
                          Chiregai hangu nditange;
                     25   Nhai mhaiwe-e!
                          Zvakaita zvokudiniko!
                          Wakavadyireiko chisingaripwi
                          Kuzokutorera chimhandara chako?
                          Yowe-e, maiwe-e!




2213-0643
                                                –3–                M13/1/AXSHO/SP1/SNA/TZ0/XX

                       30   MAI SEKAI:
                            Musadaro vasikana,
                            Haasi musikana—
                            Chikomana chindumurwa;
                            Ndodiniko nhandi Jehovha!
                       35   Mati atadzeiko muchecheyu?
                            Zvaanga azviwanira babazve!
                            Zvazvinorwadzazve nhai Mwari!
                            Munopireyi nezidyi muchibvuta noruboshwe?
                            Zvariri zindakupa zindakutorera …

                                                                Renias Mashiri, Tipeiwo Dariro (1994)


      (a)   Kuenzanisa zvinoita vanhukadzi uye zvinotarisirwa kuti vanhukadzi vaiite kuchinge kwafiwa
            zvinobatsira sei kunzwisisa nhetembo?

      (b)   Ongororora kusevenzeswa kwezvidavado mumutaturo zvinenge fananidzo uye kusetsa kuti
            kwabatsirei munhetembo?




2213-0643                                               Turn over / Tournez la page / Véase al dorso
                                                       –4–                M13/1/AXSHO/SP1/SNA/TZ0/XX

2.

                Hama, kune manana atakaona kuno naMubhabhatidzi.   Takatyaira Toyota Venture yaJosiya
                takananga kuhotera inonzi Murula Sun.   Uko takaenda nekune rumwe rukisheni runodaidzwa
                kuti Soshanguvhe.   Tave pakati parwo rukisheni takaona vakomana vaingunotamba
                pamharadzano panosungirwa kuti dhiraivha ari wose ambomira asati apfuurira.  Dhiraivha anonzi
      5         anofanira kunyatsoona kuti hakuna imwe motokari yave kupfuura here.   Zvisinei, vakomana
                vaive pamharadzano apa tingati vane makore gumi namasere kana gumi namapfumbamwe.  
                Tasvika pamharadzano yetatu Josiya akamisa motokori achitarisa kuti hakuna dzimwe
                motokari here.   Motokari yakamira kudaro gonhi raJosiya rakavhurwa nechimbichimbi pfuti
                ndokutendeka pamutsipa.  “Tipe makiyi!  Makiyi!  Makiyi!  Buda!  Buda!” mumwe wavakomana
     10         ava aingunodaidzira.   Motokari yakabva yangodzima.   Pachidaidzirwa kudaro pfuti yakarira.  
                Kuratidzika kwayo yainge AK 47.  Unoizivaka iwe, yataishandisa muhondo iya?  Josiya akabva
                aurukira pasi ndokubva asimudza maoko mudenga achiratidza kuti haasi kurwisa.  
                Neinzwi rinoshoshoma, inzwi rizere nokutya Josiya akati, “To-o to … torai henyu.”  
                Vakabva vamusundira kunze kwemugwagwa.   Hama, chiso chomunhu mupenyu chinosvava
     15         chigochena sechomunhu asina kuzora mafuta nguva yechando.  Miromo yaJosiya yakachena.

                Iniwo ndakauruka ndokubva ndamira somunhu abatwa nechiveve.   Ndainge ndiri kuona
                madzangaradzimu.   Muviri wakagwagwadza, kuhuta zvokuhuta zviya izvi.   Dikita rakaerera.  
                Mabvi akapera simba.   Unoziva, takazonyatsoti pepu motokari yatoenda.   Taingoinzwa
                ichivhetemeswa ichitinhidzwa zvokuti yaifamba zana ramakiromita paawa imwe chete iyo iri
     20         mugiya rechipiri.  Kwechinguva chakati kuti hatina kukwanisa kutaudzana.  Pfungwa dzomumwe
                nomumwe wedu dzainge dzadhanganyika.  Dzaitenderera kunge chihwerure.  Hama, zvokutorerwa
                motokari izvi taingonzwa dziri ngano.   Zuva iri takazvionera pamhuno sefodya.   Shamwari,
                pfuti yakaipa.

                Zvisinei, takatarisa kudzimba kuti tione vanhu vatingabvunza kune kamba yamapurisa.  
     25         Waiona aniko, shamwari yangu?   Parwakanzwa bara ruzhinji rwakabva rwangonyangarika
                chiriporipocho.  Akange ave makonzo aona kiti.

                                                                         D E Mutasa, Nyambo DzeJoni (2000)


          (a)     Zviitiko zviri mundima nezvakaitika kumunyori muhondo zvinobatsira sei mukunzwisisa
                  chinyorwa?

          (b)     Ongororora kusevenzeswa kwezvidavado mumutauro zvinenge fananidzo uye kuwedzeredza
                  kuti kwabatsirei muchinyorwa ichi?




2213-0643
