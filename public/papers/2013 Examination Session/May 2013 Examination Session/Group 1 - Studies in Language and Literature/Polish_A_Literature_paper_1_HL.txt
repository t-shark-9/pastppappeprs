M13/1/AXPOL/HP1/POL/TZ0/XX




     22130153

POLISH A: LITERATURE – HIGHER LEVEL – PAPER 1
POLONAIS A : LITTéRATURE – NIVEAU SUPÉRIEUR – ÉPREUVE 1
POLACO A: LITERATURA – NIVEL SUPERIOR – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2213-0153                                                                                 3 pages/páginas
                                                           © International Baccalaureate Organization 2013
                                                      –2–                  M13/1/AXPOL/HP1/POL/TZ0/XX

Napisz komentarz do jednego z podanych poniżej tekstów:

1.

                   Zacznie się od strojów. To krawiec dostarczy je wszystkie hurtem. Na oko dobierze fasony,
            paroma szczęknięciami nożyc powoła do życia przewidywalny repertuar gestów. Oto w kręgu
            światła ścinki tkanin, strzępy nici, a dookoła ciemno. Zamęt wyłoni z siebie fałd tkaniny,
            spięty szpilką zawiązek zaszewki. Zaszewka stworzy całą resztę. Jeśli jest odpowiednio głęboka,
      5     to powoła do istnienia wydatny brzuch błyskający złotą dewizką , ciężki oddech, łysinę zroszoną
            kropelkami potu. Jedno pociąga za sobą drugie. Aparycja narzuca właściwości: łakomstwo,
            pychę i niemiłą rzeczowość, która gasi odruchy serca niczym strumień zimnej wody prosto
            z wiadra. Na każdy garnitur za kamizelką muszą przypadać przynajmniej dwa lniane
            fartuchy kuchenne, ten dla pani, tamten dla służącej. A sukienka, jeśli na przykład z tafty w
     10     pierwszorzędnym gatunku, to tylko jedna. Druga popsułaby wszystko. Intryga spaliłaby
            na panewce, zakończona przedwczesnym skandalem.
                   Co do służącej, na jej kieckę wystarczy kawałek kwiecistego perkalu. Pół tuzina
            haftowanych makatek głoszących mieszczańskie prawdy, banalne, a wątpliwe, jak również
            niemowlęca wyprawka złożona z pieluch i kaftaników to rzeczy zbyt błahe, żeby krawiec
     15     zawracał sobie nimi głowę, przy tym pewne jest, że i tak się pojawią w stosownej chwili,
            same z siebie, zawdzięczając swoje istnienie domowemu pudełku z przyborami do szycia. A z
            nimi nadciągną przeróżne nadzieje, oczekiwania i kalkulacje, i z czasem, z natury rzeczy,
            zaczną nabierać ołowianego ciężaru rozczarowań. Co do mundurków szkolnych, krawiecka
            fachowość okaże się niezbędna. Ale rzecz, nawet jeśli rozciągnięta w czasie, i tak się dotoczy
     20     w końcu do krawędzi, za którą nie będzie już nic oprócz odmętów klęski, podmuchów fiaska.
            Jedyna szansa na szczęśliwe zakończenie tkwi w skracaniu opowieści. W urywaniu wątków
            w samą porę, zanim zszargają się, poplączą i zasupłają. A przede wszystkim w unikaniu puent
            jak ognia, który raz zaprószony, wypali wszelką nadzieję.
                   Na krawcu też mogłoby się zakończyć, gdyby ten w porywie współczucia chciał
     25     oszczędzić światu gorączki pragnień i rozczarowań. Musiałby tylko odmówić współpracy,
            wyrzec się zaliczki. Rzuciłby robotę i pobiegł przed siebie, wołając co sił w płucach,
            że to wszystko, co widać, nie istnieje. A reszta? Jeśli istnieje, jest niewidoczna. Świat, być może,
            i tak wierzyłby tylko oczom i uszom, wierzyłby w splot tkanin, w ich szelest, w połysk guzika.

                                                                                Magdalena Tulli, Skaza (2006)




2213-0153
                                     –3–                  M13/1/AXPOL/HP1/POL/TZ0/XX

2.

                                Ogród w Milanówku,
                                    sen zimowy

                 Bóg jest dopóki patrzy dopóki ma oczy
                 Kawki już śpią w gałęziach i mrok już się mroczy

                 Kot śpi z ogonem w pysku na kaloryferze
                 Głęboko w mokrych liściach śpią półżywe jeże

             5   Bóg zasnął ale patrzą Jego wieczne oczy
                 Śni się szarym wiewiórkom i mrok już się mroczy

                 Świat śpi śnią go wiewiórki chore kawki jeże
                 Wiewiórki kawki Boga wiecznego żołnierze

                 Kot porusza się we śnie – ogon w pysku trzyma
            10   Śni Boga – Bóg ma postać Dobrego Olbrzyma

                 I Bogu – także Jemu! – śni się ogon koci
                 Ogon który tam we śnie tuż przy Bogu psoci

                 Głęboko w liściach mroczność budzi się i rusza
                 Jeż półmartwy w swą podróż ostatnią wyrusza

            15   Na jabłonce tam właśnie gdzie wisi słonina
                 Śpią dwie kawki i chory gawron biedaczyna

                 O istnienie! o jakie to brzydkie straszydło!
                 Gawron śpi – krwawi jemu ułamane skrzydło

                 Jedno oko zamyka a drugie otwiera
            20   Patrzy Bóg i śni o nas albo też umiera

                 Każdy grudzień śnieg ciska pomiędzy gawrony
                 Pomiędzy śmierć i życie – i świat jest uśpiony

                 Patrzy mrok i widzialna – mroczność w mroku leży
                 I w kompoście jeż chodzi wśród zgniłych obierzyn

            25   Patrzą na nas otwarte wielkie oczy Boga
                 Jest sen – i jeśli wejdziesz – to we śnie jest droga

                         Jarosław Marek Rymkiewicz, Zachód słońca w Milanówku (1999)




2213-0153
