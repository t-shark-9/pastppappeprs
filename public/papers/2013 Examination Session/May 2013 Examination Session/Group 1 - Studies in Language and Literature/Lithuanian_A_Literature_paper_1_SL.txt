M13/1/AXLIT/SP1/LIT/TZ0/XX




     22130127

LITHUANIAN A: LITERATURE – STANDARD LEVEL – PAPER 1
LITUANIEN A : LITTéRATURE – NIVEAU MOYEN – ÉPREUVE 1
LITUANO A: LITERATURA – NIVEL MEDIO – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2213-0127                                                                                   4 pages/páginas
                                                             © International Baccalaureate Organization 2013
                                                       –2–                    M13/1/AXLIT/SP1/LIT/TZ0/XX

Remdamiesi pateiktais klausimais, išanalizuokite vieną iš tekstų. Privalote atsižvelgti į abu pateiktus
klausimus.

1.

                                                   Kas ten Rygoj dunda

                   […] Latvija, šnekas, šitokia Latvija. O kiek mūsų žmonelių čia pas ūkininkus traukia!
            Bernauti. O kiek dar į Rygos fabrikus! Sako, lietuvių čia begalė. Pasiutusiai didelis svietas.
            Vėl susimąsto Adomas. Gaila, kad po pažastimi nieko… O priešaky – toli ten – šviečia kaži kas,
            lyg miestas… Bene Ryga… Ryga, – subruzda ir kiti keliauninkai. Sustoja. Taiso pakinktus, krato
      5     šapus nuo gūnių. Moteriškos nusipurto sijonus, subraukia plaukus po skepetom. Tiktai Marijona
            tebesėdi. Jos skepeta lygi, tvarkinga, kasos drūtai supintos. Baugu Marijonai – didžiulis geležinis
            tiltas dunda, skamba po arklių pasagom. O upė… nematyta neregėta. Tai ne mūsiškė Šunija…
            Kur tik akys apsistos mieste, visur bokštai bokšteliai, gaidžiais nutupdyti arba kitokiom grožybėm.
            Žmonių pilni pašaliai – įvairiai apsidarę, kruta, bėga, lekia. Tikra maišalynė, o dar triukšmas,
     10     dulkės, dūmų stulpai.
                   Pasuka arklius palei upę. Tuk tuk, dun dun duuun. Ryga. „Leišiai1, – sako jauni vyrukai
            gimnazistų uniformomis ir kikena. – Leišiai atbraukė uz Rīgu2…“
                   Apstulbinta turgaus didumo, Marijona iš pradžių niekaip negalėjo atsitokėti. Adomas
            tvarkėsi nieko jai nesakydamas, paskui liepė pasėdėti, palaikyti vadeles, kol jis ateisiąs.
     15     Nyko pranyko šurmuly, Marijonai tik širdį suspaudė: tokia viena šitam turguje tarp maišų, kubilų,
            rėčkų, audimų, linų, sviesto, sūrių, saldainių… Adomo nebėr… Kai pasijuto viena, viskas
            aplinkui taip susispaudė, sulipo krūvon – ji, Adomas, arkliai ir grūdai. Ir kai Marijona, rodės, jau
            jau pravirks, staiga pajuto – kruta, pone Dieve, kruta kažkas… Vaikelis!… Marijona linksta visu
            kūnu į priekį, arkliai prunkščia, minia klega, parėjęs Adomas neatpažįsta keistai persimainiusios
     20     savosios.
                   Kai viskas jau buvo išparduota, o vežimas pastatytas pas nebrangininką karčemninką, abudu
            išėjo pasižmonėti. Adomas pralinksmėjo, atsisagstė sermėgą, keliskart spėriai perbraukė delnu
            ūsus, nusišypsojo jai. Aikštės pakrašty rylininkas suko rylos rankeną, spoksojo kelios moterys,
            tarnaitės, nešinos sunkiomis pintinėmis, prikrautomis turgaus gėrybių, dar vaikiūkščiai, kurių visad
     25     knibžda tokiose vietose. Adomas įdomavosi viskuo kaip vaikas. Saldainių, riestainių pripirko,
            naują šilko skarą užmetė Marijonai ant pečių. Moteris visai prasiskleidė, pražydo. Krūtinė šilo ir
            šilo nuo karčemoje išlenkto stikliuko saldžiosios. Taikėsi Adomui pasakyti savo naujieną, bet tasai
            sustojo prie stulpo, aplipdyto visokiais spalvotais popieriais.
                   – Mūsiškis, žiūrėk, – sakė jis Marijonai.
     30            – Kas mūsiškis?
                   – Popierius… – ir bakstelėjo pirštu į nemažą afišą, kurios apystambės raidės skelbė lietuvišką
            vakarėlį Malūnų gatvėje. Būsiąs choras, žaidimai, pasišokimai.
                   – Jei namai ir arkliai nerūpėtų, nueitume, Marijon, – sako jis. O akys nutrūktgalviškai blizga.
            Berniokas dar, galvoja Marijona, žiūrėdama į kvietinių plaukų kuokštą, išsipešusį iš po baltos
     35     kepurės.
                   Dar paklaidžiojo po Rygos gatves, vos nepasiklydo, gerai, kad Adomo galva šviesi, rusiškai
            susigraibo. Paklausinėjo praeivių, atsikapstė prie turgaus. Marijona buvo pavargusi, naujoji šilko
            skara slydo nuo pečių, bateliai vienos dulkės, tik Adomas vis toks pat linksmas – lyg juokaudamas
            čiupo pačią už skverno: greičiau, žmonelaite, važiuoti metas, čia pat saulės laida.




2213-0127
                                                          –3–                    M13/1/AXLIT/SP1/LIT/TZ0/XX

    40              Kai atėjo pas karčemninką Mendelį, tą patį, kur vežimas pastatytas, kieme buvo galybė vyrų.
              Visi rėkavo, skeryčiojosi, o vienas turėjo rankose laikraštį. Moteriškos tyliai kiūtojo pasieny.
              Mendelis irgi kaži ką rėkė, puldinėdamas nuo vieno prie kito.
                    – Mobilizacija! – tik vieną žodį išgirdo Marijona.
                    – Mobilizacija! – rėkė vienas per kitą vyrai: latviai, lietuviai, žydai, rusai.
    45              Marijona sustojo kaip įkasta į žemę. Adomo nebebuvo – jau pačiam vyrų sūkury, jau pagriebęs
              laikraštį, skaito kepurę atsismaukęs, tiktai kvietiniai ūsai kruta, Marijona gerai supranta, ką reiškia
              žodis mobilizacija, bet stovi tiesi kaip tada prie altoriaus. Kas laukia tų žmonių, Marijonos, jų
              galvijų, laukų ir sodų, jų negimusio kūdikio?…
                    – Važiuojam, Marijon, namo, – sako pabalusiom lūpom Adomas. – Karas prasidėjo. Ims
    50        vyrus.
                    Aikteli Marijona – taip plonai plonai aikteli ir susmunka tiesiai arkliams po kojų. Ją įkelia
              vežiman, guli ji apsiblaususiom akim, o rugpjūtis rieda rudenėjančiu dangumi ir sagsto į skliautą
              drumzlinas karo žvaigždes…
                    Jie išvažiuoja atgal. Jau ne tokie. Marijona nebepasakys savo moteriškos paslapties. Dulkės
    55        apsiaučia juos ir jų arklius. Kurį dar mes sutiksime?…

                                                                                Birutė Baltrušaitytė, Lieptai (1985)



1
    leišiai: lietuviai
2
    uz Rīgu: į Rygą



        (a)      Aptarkite ištraukos veikėjų ir juos supančios aplinkos ryšį.

        (b)      Kaip sukuriama ištraukos kulminacija? Kaip ji paveikia skaitytoją?




2213-0127                                                          Turn over / Tournez la page / Véase al dorso
                                                   –4–                  M13/1/AXLIT/SP1/LIT/TZ0/XX

2.

                                                 Malūnas

                                        Taip nejauku nuo lelijų
                                        ir nuo gelmės juodumo.
                                        Dumblo mėnulis – lynas
                                        blyksteli – ir į dugną.

                                   5    Taip nejauku nuo ūžesio,
                                        nuo užtvankų ir nuo lieptų,
                                        rodos, kaip vogtą – užanty
                                        mažą širdį paslėptum.

                                        Baisiai vienodai sukas,
                                  10    baisiai toli jos girdis –
                                        didelės tokios ir sunkios
                                        vasaros dieną girnos!…

                                        Tėve, neskubink arklio
                                        miško keliu. Man liūdna.
                                  15    Tėve, sakyki – argi
                                        mes neaplenksim malūno?

                                        Samanos tik nesensta,
                                        skruzdės nesensta, skujos.
                                        Tas ūžesys kaip slenkstis
                                  20    mus pasitiks, neskubink.

                                        Didelės tokios ir sunkios
                                        sukasi, sukasi girnos –
                                        visą gyvenimą sukas,
                                        visą gyvenimą girdis.

                                                                Vladas Šimkus, Geležis ir sidabras (1968)


      (a)   Aptarkite eilėraščio vyksmo vietą ir jos reikšmę.

      (b)   Aptarkite eilėraščio įvaizdžių (tokių kaip malūnas, girnos ar tėvas) prasmę ir jų kuriamą
            meninį įspūdį.




2213-0127
