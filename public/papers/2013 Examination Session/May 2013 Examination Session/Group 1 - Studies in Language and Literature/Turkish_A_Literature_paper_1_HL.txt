M13/1/AXTUR/HP1/TUR/TZ0/XX




     22130209

TURKISH A: LITERATURE – HIGHER LEVEL – PAPER 1
TURC A : LITTéRATURE – NIVEAU SUPÉRIEUR – ÉPREUVE 1
TURCO A: LITERATURA – NIVEL SUPERIOR – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2213-0209                                                                                 4 pages/páginas
                                                           © International Baccalaureate Organization 2013
                                                    –2–                M13/1/AXTUR/HP1/TUR/TZ0/XX

Verilen pasajlardan birisi hakkında edebi eleştiri yazınız:

1.

                                             Aynı ve Değişken

                                 Tan vaktiydi balkona çıktığımda,
                                 ürperdim esintisiyle denizin;
                                 komşu bahçedeki çam mı uzanıyordu
                                 gövdeme, ben mi sarkıyordum yüzyıllık
                             5   köklere? Geceydi belki de;
                                 saate uymuyor içimdeki zaman,
                                 birkaç mekandayım aynı anda:
                                 hem dipsiz bir uçuruma bakıyorum
                                 hem dolaşıyorum bir cami avlusunda.

                            10   Kanmadım, sonsuzdu açlığım.
                                 Gittiğim kentlerden bilmeceler
                                 ve gizler taşıdım odama;
                                 kurguladım ve yapıbozuma uğrattım
                                 sarayların, ören yerlerinin,
                            15   mağaralarının efsanelerini. Unuttum
                                 hepsini gündelik öykülerin.

                                 Yuvamdı kuytuluklar; daha da sindim,
                                 fal taşı kesildim dehşet
                                 sarınca sokakları. Görülebilecek
                            20   yine de ardımda birkaç
                                 saban izi. “Gece çağı dünyanın”
                                 demişti Heidegger. O çağ
                                 olgunlaştırdı siyahi harflerimi.
                                 Doluyum tüm kıtaların anılarıyla,
                            25   ne çok aşk içimde, ne çok cinayet.

                                 Göçebe biri olayım istedim,
                                 girdapsı öyküler,
                                 görülmedik deniz haritaları,
                                 çöl yolları okunsun
                            30   istedim kırışmış yüzümde. Yine de yerleşik
                                 biriydim çıktığım yolculuklarda,
                                 döneceğim günü ve yeri bildim
                                 daha hareket ettiğim anda.




2213-0209
                                                    –3–                  M13/1/AXTUR/HP1/TUR/TZ0/XX

                                   Konakladığım köy evlerinin, göçer
                             35    çadırlarının, kaçakçıların
                                   siluetlerini yığdım odama;
                                   söylentileri ve saymacalıkları
                                   biriktirdim. Değişik atlaslar,
                                   seyahatnameler, tarihler
                             40    yanı başımda açılmış duruyorlar.

                                   Kördü Homeros, Herodotos gezgin;
                                   kim biliyor hangisinin anlattığı
                                   savaş daha doğru, betimlediği ülke
                                   gerçekte olduğu gibi? Atalar
                             45    ve torunlar farklı yazıp
                                   yorumluyor öyküleri.

                                   Yeryüzü gibi katmansı zaman da
                                   simge ve imge fosillerine rastlıyor
                                   bir kıtadan ötekine her insan;
                             50    ayırt ediyor bakarken kararan suya
                                   yenmeyen balık ve inek
                                   Kutsaldan söz ediyor dillerde
                                   korkularda ve düşlerde
                                   henüz görülmemiş.

                             55    Anlaşılıyor durulup yaşlandıkça,
                                   zaman, şeyler ve olgular
                                   aynı ve değişken
                                   tefsirle1 şerh2 arasında.

              Ahmet Oktay, Kaç Kişiyiz Kendimizde. Bütün Yapıtlarına Doğru. Cilt 1: Bütün Şiirleri (2007)



1
    tefsir: yorum
2
    şerh: açıklama




2213-0209                                                    Turn over / Tournez la page / Véase al dorso
                                                        –4–                  M13/1/AXTUR/HP1/TUR/TZ0/XX

2.

                                                Bodrum İdeolojisi

                   Dikkat etmişimdir, İstanbul’da oturan okuryazar takımı, yaz kış sürekli Bodrum’dan
            konuşur oldu. Bodrum’a gitsin ya da gitmesin, o önemli değil. Kim tatilini, Bodrum’da nerede
            geçirdi? Ucuz bir pansiyon mu, pahalı bir otel mi? Yoksa evi mi var? Kaça aldı, kimden aldı?
            Demek yaptırdı, öyle mi? İnşaatın metrekaresi kaçtan? Meyhanelerde içkinin dublesi ne kadar?
      5     Kim hangi lokantaya gidiyor? Bu yaz kim kiminle görüldü? Kim ne kadar içti? Teknesi var mı?
            Kaça almış? Kimlerle çıkmış mavi yolculuğa?… Sorular uzatılabilir, gereği yok. Önemli olan,
            İstanbul okuryazarının, bu soruların yanıtlarını bildiği, çok iyi bildiği…
                   Size şaşıracağınız bir şey söyleyeyim; İstanbul’dan kalkıp bir kez bile Bodrum’a gitmemiş
            bir şair, orada burada konuşulduğundan olacak, Akyarlar’da toprağın şu kadardan satıldığını,
     10     orada falan çavuşun Ankara’lı filana nereyi ne kadara sattığını bilebiliyor. Asıl ilginci, bu bilgileri
            Bodrum’un tarihsel ve mitolojik özelliklerini bilmenin getirebileceği bir entellektüel keyifle bir
            başkasına aktarabiliyor! Bodrum’u bu anlamda bilmek, okuryazarın statüsünü yükseltiyor belki…
                   Bu anlamda bir “Bodrum ideolojisi” var. Bunu tatil bağlamında düşünmemek gerek. Tatil,
            tarafsız bir nosyon. Geçirilen bir tatil, betimlenebilir, tatil süresince yaşanan bazı durumlar
     15     eleştirilebilinir, örneğin lokantanın pahalı, otelin pis olması, eleştiri konusu yapılabilir. Ama bütün
            olarak, tatil nosyonuna karşı tavır alınmaz, “insanlar tatil yapmamalı” denmez.
                   Belki, tatil yapmalı denir ama, bu, daha çok çalışan insanın dinlenmesi, kendini yeniden,
            üretebilmenin koşullarını sağlayabilmesi açısındandır. Ama Bodrum üzerine konuşmak, bir
            ideoloji. Bütün ideolojiler gibi. Bodrumdan yana olanlar ve Bodrum’a karşı olanlar var!…
     20     Milliyet Sanat Dergisi, Bodrum için özel bir sayı yaptı da, Bodrum ideolojisi açığa çıktı. İyi de
            oldu kuşkusuz. Şimdi kim Bodrum’dan yana, kim Bodrum’a karşı biliyoruz. Ve hangi
            gerekçelerle! Bodrum ideolojisinde, Bodrum’un Doğa ve Tarih bağlanımda yaşanmadığı anlaşıldı
            en azından. Bodrum’a karşı olanların da, Bodrum’dan yana olanlar ölçüsünde olmasa bile,
            Bodrum’a Tarih ve Doğa bağlamında sahip çıkılmasını umursadıkları söylenemez. İster sahip
     25     çıksınlar ister karşı olsunlar, Bodrum ideolojisini yaşayanlar için Tarih ve Doğa, belirleyici
            kategoriler değil…
                   Bodrum ideolojisi, okuryazarlarımız bir yana, bir haftalığına, onbeş günlüğüne, her neyse
            Bodrum’a gelen halkımızın da konumunu açığa çıkardı. Halkımız, Doğayı metalaştırabilir,
            temellük edilebilir bir nesne olarak kavrıyor. Mülkleştiremediği Doğayı ise, acımazsızca bir
     30     talanla yok ediyor. Mülkiyet ve talan objesi olma dışında, Doğayı kavramıyor. Tarihe gelince, ya
            olduğu yerde duran bir süs’tür eski anıtlar gibi, ya da çoğaltılmış bir süs, -eski yapıtların, anıtların
            orada burada satılan “hatıra eşyası” kopyaları gibi… Halkımız için tarihin ‘objesi, bunlar…
                   Demek ki ne Doğa, ne kültür içselleşmiş değil henüz. Bodrum ideolojisi okuryazarımızla
            halkımızın kesin ve uyumlu bir bütünlük içinde, ne doğal olanı ne de kültürel (tarihsel) olanı
     35     yaşamadığını yaşayamadığını ortaya koydu. Bodrum ideolojisinin bir büyük yararı oldu, en
            azından; halkımızla aydınımız arasında, “Tanzimattan beri süregelen ikiliğin” ortadan kalktığını,
            halkımızla okuryazarımızın, Doğayla Kültür dışında “ne o ne öteki” olabilen bir arakesitte
            birleşebildiklerini ortaya koydu. Fena mı?

                                                                                 Hilmi Yavuz, Denemeler (1999)




2213-0209
