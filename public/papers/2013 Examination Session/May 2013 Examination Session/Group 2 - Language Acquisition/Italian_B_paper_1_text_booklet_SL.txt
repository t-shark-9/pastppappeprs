M13/2/ABITA/SP1/ITA/TZ0/XX/T




     22132271

ITALIAN B – STANDARD LEVEL – PAPER 1
ITALIEN B – NIVEAU MOYEN – ÉPREUVE 1
ITALIANO B – NIVEL MEDIO – PRUEBA 1

Friday 10 May 2013 (afternoon)
Vendredi 10 mai 2013 (après-midi)
Viernes 10 de mayo de 2013 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




2213-2271                                                                                       7 pages/páginas
                                                                 © International Baccalaureate Organization 2013
                 –2–           M13/2/ABITA/SP1/ITA/TZ0/XX/T




              Blank page
              Page vierge
            Página en blanco




2213-2271
                                                                   –3–                   M13/2/ABITA/SP1/ITA/TZ0/XX/T

TESTO A


                   SCUOLE ANCORA POCO INTERNAZIONALI
              L’indagine dell’Osservatorio nazionale sull’internazionalizzazione delle scuole e
               la mobilità studentesca ha rilevato che circa il 50 % delle scuole ha partecipato ad
               almeno un programma internazionale.

              Quasi 5000 gli studenti all’estero. Un indicatore è rappresentato dalla mobilità degli
   5           studenti verso sedi straniere. Sono circa 4700 gli alunni delle scuole superiori che nel
               2011 hanno scelto di trascorrere un periodo di studio all’estero, con un incremento del
               34 % rispetto a due anni fa, con forti squilibri tra le diverse aree del Paese.

              Le difficoltà del rientro. E al ritorno? Solo nel 40 % dei casi gli studenti ottengono
               al rientro un aumento dei crediti scolastici*. I diretti interessati però sono abbastanza
 10            netti nel giudizio, ed esprimono una valutazione ampiamente positiva dell’esperienza
               svolta all’estero.

              Docenti e genitori scettici sui progetti di gruppo. Studenti e presidi esprimono
               un giudizio “molto favorevole” a iniziative di mobilità di gruppo, che coinvolgono cioè
               l’intera classe. Sono infatti – rispettivamente – il 59 % e il 60 % degli intervistati.
 15            Quasi sul fronte opposto, docenti e genitori, più scettici, con il 16 % e il 29 %.

              Le lingue. Dall’indagine sull’insegnamento delle lingue straniere nelle scuole
               superiori troviamo che al primo posto c’è l’inglese, presente nel 100 % degli istituti.
               Seguito dal francese (57 %) e dal tedesco (32 %). Appare per la prima volta il cinese,
               con un piccolo ma simbolico 1 %.

 20           Le altre materie in lingua straniera.            Dati interessanti riguardano anche
               l’insegnamento di altre materie svolto in una lingua straniera: un approccio
               metodologico in crescita rispetto a due anni fa.

              Gli ostacoli. Sulle ragioni che ostacolano il processo di internazionalizzazione,
               presidi e docenti offrono spiegazioni diverse. Per i primi si tratta essenzialmente
 25            di un problema di mancanza di fondi e di impossibilità di ottenere finanziamenti
               (36 %), in calo rispetto a due anni fa. [ – X – ] i dirigenti lamentano anche [ – 10 – ]
               disponibilità da parte degli insegnanti (solo il 20 %) e una difficoltà a coinvolgere
               le famiglie. [ – 11 – ] l’avviso dei docenti, per i quali l’ostacolo principale ai programmi
               di internazionalizzazione è rappresentato dalla propria conoscenza della lingua
 30            straniera, considerata insufficiente dal 75 % di loro.

                                                                                                  www.repubblica.it (2011)



* credito scolastico: un punteggio che viene dato negli ultimi tre anni di scuola



2213-2271                                                                      Turn over / Tournez la page / Véase al dorso
                                           –4–              M13/2/ABITA/SP1/ITA/TZ0/XX/T

TESTO B




             GRUPPI DI ACQUISTO
                SOLIDALE
                                                                     Disegno no1

           COSA SONO I GAS, GRUPPI DI ACQUISTO SOLIDALE?
            È un insieme di persone che decidono di incontrarsi per acquistare
            all’ingrosso prodotti alimentari o di uso comune solitamente di
            produzione biologica o eco-compatibile (rispettosi dell’ambiente e dei
            lavoratori) da ridistribuire tra loro.

           SI MA… PERCHÉ SI CHIAMA SOLIDALE?
   5        Un gruppo di acquisto diventa solidale nel momento in cui decide
            di utilizzare il concetto di solidarietà come criterio guida nella scelta
            dei prodotti. Solidarietà tra membri del gruppo e i piccoli produttori
            che forniscono i prodotti, solidarietà con i popoli del sud del mondo
            e con coloro che, a causa della ingiusta ripartizione delle ricchezze,
 10         subiscono le conseguenze di questo modello di sviluppo.

           PERCHÉ NASCE UN GAS?
            Perché crediamo che ognuno di noi possa dare una mano a cambiare
            il mondo… partendo dal modo di riempire il carrello della spesa! Dietro a
            questo gesto quotidiano si nascondono problemi di portata planetaria:
            inquinamento, spreco di risorse non rinnovabili, sfruttamento dei minori
 15         e dei lavoratori.

           COME FUNZIONA UN GAS?
            Insieme ci si occupa di ricercare nella zona vicina ai consumatori dei
            piccoli produttori rispettosi dell’uomo e dell’ambiente, di raccogliere gli
            ordini tra chi aderisce, di acquistare i prodotti e distribuirli… e si parte!




2213-2271
                                              –5–              M13/2/ABITA/SP1/ITA/TZ0/XX/T




                     QUALCHE PAROLA IN PIÙ
                      SUI CRITERI DI SCELTA
                            SOLIDALI:

                          SCEGLIAMO DI…

                                                                          Disegno no2

               [–X–]
                Perché non contengono pesticidi, diserbanti, fertilizzanti chimici, che
 20             inquinano e consumano energia, ma invece rispettano la terra. Così
                possiamo anche mangiare cose naturali, recuperandone i sapori.

               [ – 14 – ]
                Perché è più facile conoscerli e perché danno lavoro a più persone dei
                grossi gruppi: così i soldi che si spendono finanziano l’occupazione.

               [ – 15 – ]
                Per ridurre l’inquinamento e lo spreco energetico dovuti al trasporto
 25             della merce su e giù per il pianeta; si possono conoscere i produttori e
                valutare la “storia” di ogni prodotto.

            8   [ – 16 – ]
                Perché nell’era della globalizzazione le grosse società spostano la
                produzione dove i costi sono più bassi, i lavoratori sono pagati troppo
                poco e non hanno diritti: preferire i prodotti senza sfruttamento significa
 30             aiutare a regolare il mercato del lavoro.

                                                                          www.retegas.org (2011)




2213-2271                                            Turn over / Tournez la page / Véase al dorso
                                                                 –6–                       M13/2/ABITA/SP1/ITA/TZ0/XX/T

TESTO C

                                IL “NAVIGATORE AUTOMATICO”

              Molti di voi hanno già il Navigatore Automatico* sull’automobile: solo che non
               lo sanno. È dotato di un software sofisticato, quasi umano, direi. L’installazione
               è semplice (fa tutto da solo) e non costa nulla, se non un po’ di pazienza.
               Un particolare importante: non è una macchina. Chi è?

   5          Sono quegli amici, quei papà, quei parenti, quei fidanzati che, mentre voi
               guidate, hanno il desiderio irrefrenabile di dire: “Gira a sinistra! Passa di qua!
               Sali di là!”. Ognuno di voi ha questo tipo di Navigatore Automatico. Spesso è
               una brava persona, ma di stare zitto non ne vuol sapere.

              Voi avete già percorso mille volte quella strada, e sapete che in fondo c’è lo
 10            stop. Il Navigatore deve dirvi: “Attento che c’è lo stop!”. Vedete benissimo dove
               parcheggiare. Ma il Navigatore deve indicare ugualmente dove c’è posto e
               aggiungere i suoi commenti.

              Come reagire? C’è chi alza al massimo il volume dell’autoradio, ma
               il Navigatore esperto, prima di parlare, lo abbassa. Molti suggeriscono di
 15            ignorare ogni commento, ma occorrono nervi d’acciaio.

              Il mio consiglio è questo: tenetelo occupato. Indicate il paesaggio, estraete una
               cartina, parlate delle vacanze o della globalizzazione. L’importante è distrarlo
               fino a destinazione. A quel punto capirà: siete arrivati fin là senza bisogno
               di lui.

 20           Guarito per sempre? Neanche per sogno. Al prossimo viaggio si ricomincia:
               “Gira a sinistra! Passa di qua! Sali di là! Eccetera, eccetera, eccetera”.




                                                                Beppe Severgnini, Manuale dell’uomo domestico (2003)



* Navigatore Automatico: un dispositivo per assistere il conducente di un’automobile ad orientarsi

2213-2271
                                            –7–               M13/2/ABITA/SP1/ITA/TZ0/XX/T

TESTO D


                 CARTOLINE DAL MONDO AL
                   TEMPO DI FACEBOOK
   Addio piazze, cattedrali e monumenti celebri. I nuovi punti cardinali del cosmo
    globale sono aeroporti, stazioni, centri commerciali. È da qui che gli abitanti del
    pianeta virtuale fanno il loro check-in, ossia la registrazione della propria posizione
    geograﬁca attraverso Facebook. Per gridare a tutti “io sono qui”. Come una volta
    si faceva appunto con le cartoline, o con le telefonate. A dirlo è Socialbakers, sito
    di statistiche sull’utilizzo di Facebook, che fotografa in tempo reale usi e costumi
    del popolo della rete.

   I programmatori del celebre social network hanno chiamato questa funzione con
    il nome di Facebook places, ossia i luoghi di Facebook. Come dire che i posti che ci
    orientano e che ci collocano nel mondo, quelli che segnalano il nostro essere sulla
    terra, sono spazi di transito, dove lo stare è mobile e provvisorio, a tempo parziale.

   Vuol dire che le nostre mappe territoriali, le coordinate del nostro mondo sono
    cambiate sotto i nostri occhi. Ma anche sotto i nostri piedi. Quelli che una volta
    si sarebbero chiamati nonluoghi sono diventati punti dove si incrociano persone di
    un’umanità che ha un ritmo di vita che la fa essere sempre in movimento.

   Marc Augé, famoso sociologo francese contemporaneo, ha deﬁnito nonluoghi
    quegli spazi in cui milioni di individui si incrociano senza entrare in relazione
    sospinti o dal desiderio frenetico di consumare o di accelerare le operazioni
    quotidiane. Le autostrade, gli aeroporti, i mezzi di trasporto, i grandi centri
    commerciali, eccetera sarebbero nonluoghi, in contrapposizione ai luoghi
    antropologici, relazionali e storici.

   Invece possiamo dire che è sulla rete che possiamo
    trovare le nuove cartine degli spostamenti delle
    persone nel mondo. E i check-in ci indicano i nuovi
    “luoghi comuni” della civiltà contemporanea, le sue
    piazze a tempo determinato. Dove fermarsi giusto
    per un drink. E un link.

                                                   Il Venerdì di Repubblica (2011) (testo adattato)




2213-2271
