M13/2/ABFIN/SP1/FIN/TZ0/XX/T




     22132235

FINNISH B – STANDARD LEVEL – PAPER 1
FINNOIS B – NIVEAU MOYEN – ÉPREUVE 1
FINÉS B – NIVEL MEDIO – PRUEBA 1

Friday 10 May 2013 (afternoon)
Vendredi 10 mai 2013 (après-midi)
Viernes 10 de mayo de 2013 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




2213-2235                                                                                       7 pages/páginas
                                                                 © International Baccalaureate Organization 2013
                 –2–           M13/2/ABFIN/SP1/FIN/TZ0/XX/T




              Blank page
              Page vierge
            Página en blanco




2213-2235
                                                         –3–                    M13/2/ABFIN/SP1/FIN/TZ0/XX/T

TEKSTI A


                           Tervetuloa Kirjavinkkeihin!

       Kirjavinkit-sivusto arvostelee lukemisen arvoisia kirjoja. Arkistosta
       löydät kaikki yli seitsemän vuoden aikana kertyneet vinkit. Voit seurata
       kirja-arvostelujen päivittymistä monin tavoin: tilaa Kirjavinkkien
       RSS-syöte, tee sähköpostitilaus, seuraa Twitteriä tai fanita Kirjavinkkejä
 5     Facebookissa.

       Taustaa
       Kirjavinkit on hyvien kirjojen esittelemiseen keskittynyt sivusto. Jokainen täällä esitellyistä yli 2000 kirjasta
       on sellainen, jota suosittelemme luettavaksi. Maailmassa on niin paljon hyviä kirjoja, ettei huonoille
       kannata antaa tilaa ja aikaa. Kirjavinkkien avulla on toivottavasti helpompaa etsiä kirjoja kirjastoista ja
       kirjakaupoista.

10     Esiteltäviä kirjoja ei ole rajattu: esittelemme uutta ja vanhaa, kaunokirjallisuutta ja tietokirjallisuutta,
       kotimaista ja ulkomaista, suomeksi ja muilla kielillä. Vinkkaajien omat mieltymykset määrittelevät
       valikoimia. Tästä syystä esimerkiksi tieteiskirjallisuutta ja fantasiaa on esitelty paljon.

       Kirjavinkkien päätoimittajana toimii tietokirjailija Mikko Saari. Kirjavinkkien muita kirjoittajia yhdistää
       kiinnostus hyviä kirjoja kohtaan. Vinkkaajien kokoonpano on vaihdellut vuosien varrella, ja uusia
15     kirjoittajia otetaan mieluusti mukaan. Kirjavinkkejä kirjoitetaan harrastusmielessä rakkaudesta kirjoihin.

       Kirjavinkit perustettiin huhtikuussa 2002, eli kirjoja on esitelty jo noin kymmenen vuoden ajan.
       Kirjavinkit.net avattiin yleisölle kesäkuussa 2008, ja maaliskuussa 2009 osoitteeksi vaihtui Kirjavinkit.fi.
       Elokuussa 2009 Kirjavinkit sai uuden, uljaan ulkoasun.

       Haluatko Kirjavinkkien toimitukseen?
       Toimitukseen mahtuu vielä, erityisesti jos kirjamakusi poikkeaa Kirjavinkeissä tällä hetkellä esitellyistä
20     kirjoista. Kirjavinkkien kirjoittajilta edellytetään seuraavia ominaisuuksia:
       •      Hyvä kirjoitustaito.   Kirjoittamasi teksti antaa fiksun vaikutelman: siinä on asiaa mutta ei
              kirjoitusvirheitä.
       •      Pitkäjänteisyys.  Et katoa muutaman arvostelun kirjoitettuasi.

       Luonnollisestikaan arvostelujen kirjoittamisesta ei saa mitään palkkiota, mutta kunhan osoittaudut
25     luotettavaksi kirjoittajaksi, pääset nauttimaan kustantajien antamista ilmaisista arvostelukappaleista.
       Jos olet edelleen kiinnostunut, ota yhteyttä!

       Palaute
       Mikäli joku tietty kirjavinkkaus herättää halua antaa palautetta, voit kommentoida suoraan vinkin sivulle.
       Ensimmäistä kertaa kommentoidessasi viestisi menee ensin tarkastettavaksi; tarkastus ottaa aikansa, jonka
       jälkeen kommenttisi ilmestyy sivuille. Jatkossa viestisi tulevat suoraan läpi.

                                                                                           www.kirjavinkit.fi (2012)


2213-2235                                                          Turn over / Tournez la page / Véase al dorso
                                                    –4–                  M13/2/ABFIN/SP1/FIN/TZ0/XX/T

TEKSTI B



                                         Pätkiikö?
       Muistia ja keskittymiskykyä voi parantaa käyttämällä aivoja.   Tässä aivojumppaohje jokaiselle
       viikonpäivälle.




       Maanantai: Tanssi musiikin tahtiin!
       Liikunta antaa ajatuksille tilaisuuden kulkea omia polkujaan.  Näin aivot nollautuvat ja virkistyvät.
 5     Syntyy tilaa uudelle.  Musiikin kuuntelu puolestaan aktivoi hermoverkkoa ja vaikuttaa vireystilaan,
       tarkkaavaisuuteen, muistiin ja tunteisiin.  Jos liikunta ja musiikki yhdistyvät, aivoalueiden yhteistyö
       kehittyy.  Aivot muovautuvat uusien taitojen oppimista varten.  Yhdessä musiikki ja liikunta estävät
       masennusta ja parantavat stressin sietoa.

       Tiistai: Pelaa pelejä!
10     Kaikki pelit kehittävät tarkkaavaisuutta ja työmuistia.  Konsoli-, tietokone-, lauta- ja korttipeleissä
       strateginen ajattelu kehittyy, kun joutuu miettimään vastausta muiden tekemiin ”siirtoihin”.
       Tietokonepelit kehittävät nopeutta, tunnistamista, suunnitelmallisuutta, loogista päättelyä ja
       ongelmanratkaisua.  Siksi tietokoneella pelaaminen kehittää työmuistia, ongelmanratkaisukykyä
       ja aivotoiminnan joustavuutta.

15     Keskiviikko: [ – X – ]
       Kielten opettelu käy aivojumpasta.   Vieraan kielen oppiminen ylläpitää aivojen joustavuutta ja
       henkistä toimintakykyä.  Juonellisia kirjoja lukiessa aivot luovat mielikuvia ja tapahtumaketjuja,
       jolloin ihminen käyttää useita aivojen alueita.  Aivot saavat tekemistä, kun ne yhdistelevät uutta ja
       aiemmin hankittua tietoa.  Vielä paremmin aivot aktivoituvat, jos keskustelee lukemastaan muiden
20     kanssa.

       Torstai: [ – 12 – ]
       Rutiineissa ei ole mitään pahaa, mutta välillä niitä on hyvä rikkoa.  Jos rutiinit tuntuvat tylsiltä,
       se tarkoittaa, että tuttu tekeminen ei enää stimuloi aivoja tarpeeksi.  Yhdistele rutiineihin uusia
       toimintatapoja työ- tai vapaa-ajalla.  Kävele eri reittiä kuin tavallisesti.  Muistilaput ja kalenteri
25     auttavat painamaan asioita mieleen, mutta aivoja voi bodata jättämällä ainakin osan kirjoittamatta.

       Perjantai: [ – 13 – ]
       Ristisanatehtävät kehittävät aivojen etuosassa sijaitsevaa työmuistia.  Työmuisti on lyhytkestoinen
       muisti, josta kaiken tärkeän pitäisi tallentua pitkäkestoiseen muistiin ja turhan unohtua.  Ristisanat
       vaativat useiden aivoalueiden käyttöä, koska niitä tehdessä joutuu yhdistelemään näköhavaintoja ja
30     aiemmin hankittua tietoa sekä miettimään, missä järjestyksessä tehtävässä pitää edetä.



2213-2235
                                                    –5–                 M13/2/ABFIN/SP1/FIN/TZ0/XX/T

       Lauantai: [ – 14 – ]
       Vilkas sosiaalinen elämä vahvistaa aivojen hermoverkostoja.  Hermosolujen välille rakentuu uusia
       yhteyksiä, sillä joukossa pitää huomioida erilaisia mielipiteitä ja käyttää aistejaan monipuolisesti.
       Elämään saa jopa vuosia lisää, kun osallistuu useaan sosiaaliseen verkostoon.  Näitä ovat esimerkiksi
35     perhe, työkaverit, naapurit tai pokeripiiri.

       Sunnuntai: [ – 15 – ]
       Jatkuva univaje aiheuttaa muistihäiriöitä.  Väsyneenä voi tehdä mieli tukeutua rutiiniratkaisuihin.
       Väsymys myös kyynistää ja masentaa.   Lyhytkin unenpuute heikentää vireystilaa ja
       keskittymiskykyä. Kun keskittymiskyky on huono, työ voi takkuilla.  Täytyy nukkua 7–8 tunnin
40     yöunet, jotta voi oppia, muistaa ja toimia luovasti.  Unen aikana aivot saavat uutta energiaa ja tilaa
       uusille asioille. Kun aivot ovat levänneet, ideoita alkaa kummuta ja uusi viikko alkaa hyvin.

                                                Tiina Leinonen, Helsingin Sanomat (31. tammikuuta 2011)




2213-2235                                                    Turn over / Tournez la page / Véase al dorso
                                                     –6–                  M13/2/ABFIN/SP1/FIN/TZ0/XX/T

TEKSTI C


 Mikseivät saunominen ja Kalevala näy Unescon kokoamalla listalla?

       Aineettoman kulttuuriperinnön lista kasvaa ilman Suomea.

       YK:n kasvatus-, tiede- ja kulttuurijärjestö Unesco julkaisi tällä viikolla 51 uutta aineettoman
       kulttuuriperinnön kohdetta. Intangible Cultural Heritage -listalle nousivat muun muassa flamenco,
       Peking-ooppera ja akupunktio. Mutta missä on kalevalainen runonlaulu? Entä saunominen? Kuppaus?
 5     Saamelainen shamanismi?

       Paljastuu karmea totuus: mitään näistä ei ole voitu edes esittää vuodesta 2008 pidetylle maailman
       aineettoman kulttuuriperinnön listalle, koska Suomi ei ole ratifioinut Unescon sopimusta vuodelta
       2003. Suomen Unesco-toimikunnan pääsihteeri, kulttuuriasiainneuvos Zabrina Holmström kertoo,
       että toimikunta suhtautuu sopimukseen myönteisesti ja on toivonut, että opetus- ja kulttuuriministeriö
10     selvittäisi Suomen mahdollisuuksia ratifioida se. ”Toivomme, että Suomi liittyisi mukaan”, Holmström
       myöntää.

       Hidas eteneminen on johtunut osin siitä, että Suomi ei ole täysin tyytyväinen Unescon sopimuksen
       tekstiin. Esimerkiksi tutkimustyön merkitystä olisi voinut korostaa, Holmström sanoo. ”Lisäksi on
       tarkkaan katsottava, mitä velvoitteita sopimus toisi tullessaan.” Sopimuksen on ratifioinut jo 132
15     maata, joukossaan Islanti, Norja ja Tanska sekä Baltian maat. Suomessa haluttiin rauhassa katsoa,
       millaiseksi toiminta aineettoman kulttuuriperinnön hyväksi listauksineen muotoutuu, suunnittelija
       Hannu Vainonen opetus- ja kulttuuriministeriöstä sanoo. Monet Aasian ja Afrikan maat lähtivät
       esimerkiksi heti innokkaasti hakemaan statusta aineettomalle kulttuuriperinnölleen, Vainonen kertoo.
       ”Suomessa taas on hyvät arkistot ja vahva infrastruktuuri koulutuksessa. Perinnettä on tallennettu
20     hyvin, ja taidetta tuetaan paljon”, Vainonen perustelee.

       Kulttuurisia perinteitä korostava lista tuo vastapainoa kovien arvojen maailmaan ja edustaa hiljaista
       tietoa, Zabrina Holmström pohtii. Monia toisella Unescon listalla eli maailmanperintölistalla olevia
       arvokohteita ei olisi olemassa ilman näitä henkisiä, aineettomia perintöjä. Unescon kokoama luettelo
       maailman kulttuuri- ja luonnonperintökohteista, World Heritage List, on aineettoman perinnön listaa
25     vanhempi ja tunnetumpi. Vuodesta 1978 pidetyllä listalla on jo 911 kohdetta. Suomalaisia niistä on
       seitsemän: Suomenlinna, Vanha Rauma, Petäjäveden vanha kirkko, Verlan puuhiomo ja pahvitehdas,
       Sammallahdenmäen muinaisjäännösalue, Struven kolmiomittausketju ja Merenkurkun saaristo.

       Suomi yritti kasvattaa “aineellisten” maailmanperintökohteidensa määrää [ - 26 - ] vuonna 2007
       esittämällä sinne Alvar Aallon suunnittelemaa Paimion parantolaa, kertoo intendentti Margaretha
30     Ehrström Museovirastosta. Tuolloin edellytettiin [ - 27 - ] mittavia lisäselvityksiä, ja anomus vedettiin
       takaisin. Uusi hakemus lähtee Pariisiin [ - 28 - ] laajat perustelut valmistuvat, Ehrström arvioi.

       Aineettomia perintökohteita täytyy [ - 29 - ] pyöritellä vain omassa päässään. Joulurauhan julistus?
       Yöttömät yöt? Suomalaisten kapellimestarien karisma? Metsä pyhättönä?




                                                Pirkko Kotirinta, Helsingin Sanomat (20. marraskuuta 2010)

2213-2235
                                                                        –7–                        M13/2/ABFIN/SP1/FIN/TZ0/XX/T

TEKSTI D

                                                                                                                       KOLUMNI
                                                                                              Sofi Oksanen on suomalainen kirjailija.


                     ”Miksi et kirjoittaisi englanniksi?”
                                             Käväisin Lontoossa romaanini Puhdistuksen brittiversion julkaisun myötä.
                                             Saatuani käsiini painotuoreen kirjani huomasin, että takakansitekstissä ei
                                             mainittu teoksen alkuperäiskieltä tai kirjailijan kotimaata.
                                                     Tieto löytyi sisäsivuilta pienellä präntillä, samoin kääntäjä Lola
    5                                        Rogersin nimi, mutta taitavasanaisesti muotoillusta takakannesta
                                             syntyi kuitenkin mielikuva englanniksi kirjoitetusta kirjasta, joka ei
                                             siis kuulu brittikirjakauppiaiden korvissa hälytyskelloja soittavaan
                                             käännöskirjallisuuden kategoriaan translated fiction. Myös kannen
                                             kritiikkisitaatit oli valittu tukemaan tätä käsitystä.

10           Aivan kuten Yhdysvalloissa, Iso-Britanniassa julkaistuista teoksista vain kolmisen prosenttia on
             käännöskirjallisuutta. Ja aivan kuin Jenkeissä, myös Iso-Britanniassa kiinnostus siihen on nousussa.
             Tai ainakin myynti on kasvussa.
                    Kirjani takakansiteksti herätti kuitenkin epäilyn siitä, että kasvu voi johtua myös ovelasta
             markkinoinnista, käännöskirjallisuuden naamioimisesta mahdollisimman kotimaiseksi, ei niinkään
15           kiinnostuksesta ulkomaiseen sanataiteeseen.
                    Kirja-alan väki varmistelikin, että suositun Carlos Ruiz Zafónin teoksista saa nykyään
             etsimällä etsiä vihjeitä siitä, että töiden originaalikieli on espanja.
                    Toisaalta – onko kirjojen jakaminen käännöskirjallisuuteen ja kotimaiseen kirjallisuuteen
             ylipäätään tarpeellista? Ehkä rajan häivyttämisestä ei ole pahemmin haittaa?

20           Kun Yhdysvalloissa kohtasin lukijoita, joita suomen kieli kiinnosti, Iso-Britanniassa yhden päivän
             aikana kolme toimittajaa kysyi saman kysymyksen: ”Your English is very good, so why don’t you
             write in English1?” Faktuaalisesti englantini ei suinkaan ole niin hyvää, että se kelpaisi
             kirjoituskielekseni.
                    Mutta kysymys on kiinnostava, sillä [ – 38 – ] ei ole minulle ennen esitetty. En myöskään
25           ole aikaisemmin törmännyt toimittajiin, jotka pitäisivät eksoottisena [ – 39 – ] kirjailija kirjoittaa
             erikoisella äidinkielellään – ja myös haluaa tehdä niin. Tai ihmettelyä [ – 40 – ] kirjailija
             vapaaehtoisesti asettautuu kielivalinnallaan marginaaliseen asemaan, jos ajatellaan Suomen
             ulkopuolista lukijakuntaa.
                    Mitä ilmeisimmin kysyjien mieleen ei myöskään tullut, että aiheeni eivät käsittele
30           englanninkielisiä maita, ja senkin vuoksi paikallinen sanasto on täsmällisempää ja
             ilmaisuvoimaisempaa. Ajatus siitä, että oikeus kirjoittaa äidinkielellään on jo arvo sinänsä,
             oli heille vieras ja ehkä hyvä esimerkki angloamerikkalaisesta kulttuuri-imperialismin
             aikaansaamasta ajattelusta.
                    Sitä arvokkaammaksi itse kuitenkin koin työkaluni, suomen kielen.

                                                                            Sofi Oksanen, Helsingin Sanomat (4. elokuuta 2010)


1
        Your English is very good, so why don’t you write in English: Osaat englantia erittäin hyvin; miksi et kirjoita englanniksi




2213-2235
