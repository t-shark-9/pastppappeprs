N13/2/ABSWA/SP1/SWA/TZ0/XX/T




     88132319

SWAHILI B – STANDARD LEVEL – PAPER 1
SOUAHÉLI B – NIVEAU MOYEN – ÉPREUVE 1
SUAHILI B – NIVEL MEDIO – PRUEBA 1

Tuesday 12 November 2013 (afternoon)
Mardi 12 novembre 2013 (après-midi)
Martes 12 de noviembre de 2013 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




8813-2319                                                                                       8 pages/páginas
                                                                 © International Baccalaureate Organization 2013
                 –2–           N13/2/ABSWA/SP1/SWA/TZ0/XX/T




              Blank page
              Page vierge
            Página en blanco




8813-2319
                                                   –3–              N13/2/ABSWA/SP1/SWA/TZ0/XX/T

KIFUNGU A




                          CHUKUA HATUA (TAWI LA OXFAM)

              Linaalika maombi kwa wanaotaka kufanya kazi kwa vipindi
                           vya redio kuendeleza haki jamii

            Oxfam ni shirika la Kimataifa lisilo la Kiserikali na linaloshirikiana na wengine katika
            kuondoa umasikini nchini Tanzania na katika nchi nyingine zaidi ya 80 duniani.
            Oxfam Tanzania ilikaribisha maombi ya nia kwa ajili ya zoezi la kutambua na kuwafundisha
            wasanii kwa ajili ya kuandaa maigizo kwa njia ya redio. Hii ikiwa kama sehemu moja
 5          wapo ya vipindi vya redio vya program ya utawala bora ya Chakua Hatua.

            Kama jina linavyojieleza, Chukua Hatua ni moja ya eneo la Haki Jamii la Oxfam
            linalolenga kujenga wanaume na wanawake wanaodai haki zao za kilimo, ufugaji,
            elimu na huduma zingine za kijamii. Pamoja na kuwezesha mamlaka husika hasa
            zile zinazoongozwa na wanawake katika kuhakikisha zinashirikisha wananchi katika
10          mchakato mzima wa utoaji maamuzi na sera zinazohusu mustakabali wao hasa katika
            wilaya za mkoa wa Shinyanga, Geita, Simiyu na wilaya ya Ngorongoro mkoani Arusha.
            Programu ya redio ya Chukua Hatua imelenga zaidi kwenye Uhamasishaji, Ushawishi
            wa Kutenda, Majadiliano na Uwajibikaji toka kwa watendaji husika. Maigizo haya ya
            redio yatelenga katika kufanikisha malengo ya vipindi vya redio vya Chukua Hatua
15          ambavyo vimeshaanzwa kurushwa.

            Atakeyefanya kazi hii ni lazima awe na taaluma na uzoefu wa kutosha katika masuala
            ya utawala bora, ufahamu wa kutosha wa vyombo vya habari na hasa sanaa kwa njia
            ya redio pamoja uelewa mkubwa wa dhana ya maendeleo vijijini Tanzania na awe
            na uwezo mkubwa wa kuandika na kuongoza. Tunashauri walio mkoa wa Shinyanga
20          kutuma maombi haya.

            Hadidu Rejea za kufanya kazi hii itatolewa kwa wale watakaoleta maombi ya nia.

            Kwa wale wanaotaka kuandaa mwongozo huu watume maombi ya nia kwa mujibu wa
            maelezo hapo juu kwa Kisuma Mapunda kupitia barua pepe kmapunda@oxfam.org.uk.
            Mwisho wa kupokea maombi ya nia ni Ijumaa tarehe 1 Februari 2013.




                                                                                          Nipashe (2013)




8813-2319                                                   Turn over / Tournez la page / Véase al dorso
                                               –4–            N13/2/ABSWA/SP1/SWA/TZ0/XX/T

KIFUNGU B




                        MATUMIZI YA SIMU
                        TAMBA MAABADINI
            Kiongozi:    Waumini wenzangu, nimewaita hapa kama viongozi wa maabadi haya.
                         Nataka tushauriane kuhusu tatizo sugu ambalo limetukabili na
                         limenichukiza siku nenda siku rudi.


            Wote:        Tatizo gani hilo, Kiongozi?


 5          Kiongozi:    Nyote mwafahamu kuwa tunaishi katika ulimwengu unaobadilika kwa
                         kasi sana. Baadhi ya mabadiliko ni mazuri lakini kwa wakati uo huo
                         huwa na madhara fulani.


            Bibi 1:      Unamaanisha nini?


            Kiongozi:    Ehhh! Mojawapo ya nyanja zilizopata mabadiliko makubwa na ya ghafla
10                       ni uwanja wa mawasiliano ya simu.


            Mzee 1:      Sasa tuna simu tamba ambazo zimekuja kutuauni sana. Simu hizi ni
                         rahisi na hazina gharama kama simu tuama. Pili, haikulazimu kupoteza
                         wakati nyumbani au ofisini ukisubiri simu. Kifaa unacho mfukoni au
                         mkobani popote uendapo. Unaweza kuipokea au kupiga popote pale.
15                       Fauka ya haya, simu tamba zina matumizi mengi muhimu. Kwa mfano,
                         unaweza kutuma au kupokea ujumbe kwa njia ya maandishi.


            Kiongozi:    Mnapozungumzia juu ya simu tamba, hapo ndipo penye kiini cha
                         tatizo letu.


            Wazee:       Simu tamba zimekuwa tatizo vipi?


20          Kiongozi:    Samahani sikudhamiria kusema kuwa simu tamba ni tatizo. Simu
                         zenyewe zina manufaa mengi. Hata hivyo, matumizi yake yametokea
                         kuwa tatizo.




8813-2319
                                             –5–              N13/2/ABSWA/SP1/SWA/TZ0/XX/T




            Bibi 1:     Eh! Ni kweli waumini wenzangu kuwa matumizi yamekuwa tatizo?


            Kiongozi:   Ndiyo, matumizi ya simu hizi wakati wa shughuli rasmi kama
25                      maombi na mahubiri ni jambo lisilofaa. Kila jambo lina wakati wake.
                        Wakati wa maombi na mahubiri unapaswa kuwa mtulivu na makini,
                        lakini unapojikaza kuhubiri unasikia mlio hapa mara pale. La shani ni
                        kuwa milio hii yote hukirihi sana.


            Mzee 2:     Wenye simu wamekuwa wakitusumbua sana na miondoko yao hii ya
30                      tokatoka nje. Usumbufu wao hukatiza utaratibu wa maombi na mahubiri.


            Bibi 1:     Nakubaliana nanyi kuwa pana dharura ya kutafuta suluhu. Tukikosa
                        kufanya hivi, hali itakuwa mbaya.


            Mzee 2:     Naona uamuzi mzuri ni kuwa na utaratibu wa kuwafukuza nje watu
                        ambao wanatumia simu hizi vibaya.


35          Kiongozi:   Tukiwafukuza nje, kuna wale ambao hawatarudi tena. Pia ni jambo la
                        kufedhehesha kumfukuza muumini kadamnasi ya wengine.


            Bibi 2:     Basi tuweke vifaa vya kuzuia matumizi ya simu tamba wakati wa maombi
                        na mahubiri.


            Kiongozi:   Njia hiyo nayo ina hatari zake. Kuna watu ambao huwa na vifaa vya
40                      mashine moyoni kuwasaidia katika mapigo ya moyo. Tukitumia vifaa
                        unavyosema, tutahatarisha maisha yao.




                                                     Francis Waititu et al., Kiswahili Fasaha (2005)

8813-2319                                            Turn over / Tournez la page / Véase al dorso
                                                    –6–               N13/2/ABSWA/SP1/SWA/TZ0/XX/T

KIFUNGU C




            MAFURIKO: HOFU SHULE
              KUTOFUNGULIWA
            Hatima ya shule zinazotumiwa kama kambi
            za kusitiri waliohama makwao kutokana na
            mafuriko eneo la Nyanza haijulikani shule
            zinapofunguliwa leo kwa muhula wa pili.
 5          Kulingana na Shirika la Msalaba Mwekundu,
            shule 20 za msingi zimeathirika Siaya,
            Gucha, Nyatike, Nyando na Nyakach kwani
            zinatumiwa kama kambi kwa familia 850.

            Mkurugenzi wa shughuli za shirika hilo eneo la Magharibi, Bw. Emmanual Owako aliambia
10          Taifa Leo kuwa shirika hilo linajadiliana kwa kina na jamii zinazopakana na shule hizo kuhusu
            jinsi watoto watakavyoendelea na masomo.

            “Tumejumuisha jamii ili kujadili kinachoweza kufanya kwa familia zinazoachwa bila makao,
            kwani shule nyingi zinamilikiwa kwa ushirikiano na jamii hizo. Tunatazamia pia kuhamisha
            familia hizo maeneo mengine yaliyo salama,” alisema Bw. Owako.

15          “Shule zilizoathirika na mafuriko huenda zisifunguliwe kama ilivyopangwa. Kuna mpango wa
            kujumuisha huduma za shule mbalimbali ili wanafunzi wahudumiwe kwa pamoja,” alisema.

            “Shule zilizofurika na haziwezi kuhudumu zitajumuishwa na zingine kwa muda. Tutatoa
            msaada unaohitajika kwa shule zinazohitajika kujumuisha zingine.”

            Alisema shule ambazo zimeharibika zitatumia hema kama madarasa hadi wakati
20          watakapojenga upya madarasa kwani mijengo mingi iliyoathirika haiwezi kutumika.
            Mkuu wa Elimu katika Kaunti ya Kisumu, Bi. Beatrice Adu, ameagiza maafisa wakuu wa
            elimu katika wilaya zilizoathirika na mafuriko ili wabaini iwapo zinaweza kufunguliwa.

            “Wakuu wa elimu katika wilaya wanahitajika kutoa ripoti kuhusu uwezekano wa kufunguliwa
            kwa shule zilizo maeneo yaliyoathirika pakubwa na mafuriko. Baada ya kufanya hivyo, hatua
25          itachukuliwa kuhakikisha watoto hawateseki shule zinapofunguliwa kwa muhula wa pili,”
            Bi. Adu alisema.




8813-2319
                                                     –7–               N13/2/ABSWA/SP1/SWA/TZ0/XX/T




            Alisema shule ambazo hazitaweza kufunguliwa kutokana na maafuriko zitaongezewa muda
            wa muhula. “Hadi sasa hakuna shule ambayo imeripoti kuwa haitaweza kufunguliwa lakini
            iwapo hilo litatokea, itabidi tubadilishe ratiba ili kufidia muda ulioongezwa,” aliongezea
30          Bi. Adu.

            Katibu wa muungano wa wazazi na walimu, tawi la Nyanza Bw. Jackson Ogweno, alisema
            serikali inafaa kuingilia kati na kutoa suluhisho la kudumu katika kukabiliana na mafuriko ili
            kuzuia hali hiyo kuathiri masomo.

            “Serikali inahitajika kutafuta [ – X – ] la kudumu kukabiliana na mafuriko yanayoshuhudiwa
35          nchini. Hii itasitisha [ – 26 – ] mbaya kwa masomo katika shule zinazotumiwa kama
            [ – 27 – ],” alisema Bw. Ogweno. Mafuriko bado yanaendelea kushuhudiwa maeneo
            mbalimbali Nyanza hadi sasa. Maafisa wa shirika la Msalaba Mwekundu walisema
            [ – 28 – ] lililoathirika zaidi ni Nyatike katika Kaunti ya Migori ambayo wakaazi wanatumia
            [ – 29 – ] kusafiri vijijini huku shule moja ikiwa imefunikwa kabisa na mafuriko.



                                                                                             Taifa Leo (2013)




8813-2319                                                     Turn over / Tournez la page / Véase al dorso
                                                              –8–                  N13/2/ABSWA/SP1/SWA/TZ0/XX/T

KIFUNGU D


                 Mtihani si mwisho! Wasio na
                 matokeo mema wasife moyo
         Matokeo ya mtihani ya kidato cha nne (KCSE)1 ya mwaka uliopita, hatimaye yalitangazwa jana
         lakini baada ya kuchelewa wiki moja na kuzusha wasiwasi tele miongoni mwa wazazi, walimu
         na wanafunzi. Hii ndiyo mara ya kwanza kwa matokeo ya mitihani kuchelewa na pia kutangazwa
         mnamo Machi katika miaka 18 tangu mfumo wa elimu wa 8-4-42 ulipoanza. Katika miaka iliyopita,
    5    matokeo yamekuwa yakitangazwa mwishoni mwa Februari.

         Waziri wa Elimu, akitangaza matokeo hayo hakueleza ni kwa nini yamechelewa mwaka huu.
         Lakini hiyo si hoja hapa! Wanafunzi waliofanya vyema watashangilia huku wenzao, hasa walioanguka
         watahuzunika. Huzuni zaidi itawapata wanafunzi 1,022 ambao Waziri alisema matokeo yao
         yameharamishwa kufuatia visa vya udanganyifu.

10       Mwaka huu idadi ya wanafunzi hao imeteremka ikilinganishwa na wanafunzi 1,365 ambao matokeo
         yao yaliharamishwa mnamo mwaka 2002. Hakuna huruma kwa wanafunzi kama hao na walimu,
         ama maafisa wa mitihani ambao huenda waliwasaidia.

         Ni matumaini ya wananchi kwamba walimu na maafisa kama hao wataadhibiwa vikali ili wawe
         funzo kwa wengine. Kila hatua ni lazima ichukuliwe si tu kupunguza, bali pia kukomesha kabisa
15       visa vya udanganyifu katika mitihani ya kitaifa.

         Ingawa wanafunzi wengi wamepita na kustahili kujiunga na vyuo vikuu, matumaini yao yatavurugwa
         na uhaba wa nafasi katika vyuo vikuu vya kitaifa. Hivyo, itawabidi wengine watakaokosa nafasi na
         vyuo vingine vya kibinafsi ama kwenda ng’ambo kuendelea na masomo.

         Wanafunzi watakaoenda ng’ambo watahitaji pesa. Kila mwaka, kulingana na utafiti Wakenya
20       wanatumia sh 16 bilioni kuwasomesha ng’ambo watoto wao. Hizo ni pesa nyingi sana ambazo
         serikali inapasa kufikiria kupunguza kwa kuhimiza ujenzi zaidi wa vyuo vikuu nchini.

         Lakini pia, Wakenya wanapasa kuachana na kasumba ya kupata shahada. Kuna vyuo vingi
         vinavyotoa mafunzo mengine ya kitaaluma ambayo wanafunzi wanapaswa kuhimizwa kujiunga
         navyo badala ya kutumia hela nyingi kwenda ng'ambo.

25       Kwa ujumla, mitihani si mwisho wa maisha na wanafunzi ambao hawatakuwa na bahati kujiunga na
         vyuo hivyo, bado wanaweza kujaribu bahati yao kwingineko kwani ni haki yao kama tu wananchi
         wengine kushiriki katika ujenzi wa taifa.


                                                                                                             Taifa Leo (2004)



1
    KCSE: mtihani wa kidato cha nne nchini Kenya
2
    8-4-4: mfumo wa elimu wa miaka minane shule ya Msingi, miaka mine shule ya Upili na miaka minne Chuo Kikuu




8813-2319
