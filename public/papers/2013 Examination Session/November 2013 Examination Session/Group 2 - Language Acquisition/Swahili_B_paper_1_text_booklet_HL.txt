N13/2/ABSWA/HP1/SWA/TZ0/XX/T




     88132316

SWAHILI B – HIGHER LEVEL – PAPER 1
SOUAHÉLI B – NIVEAU SUPÉRIEUR – ÉPREUVE 1
SUAHILI B – NIVEL SUPERIOR – PRUEBA 1

Tuesday 12 November 2013 (afternoon)
Mardi 12 novembre 2013 (après-midi)
Martes 12 de noviembre de 2013 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




8813-2316                                                                                       9 pages/páginas
                                                                 © International Baccalaureate Organization 2013
                 –2–           N13/2/ABSWA/HP1/SWA/TZ0/XX/T




              Blank page
              Page vierge
            Página en blanco




8813-2316
                                                     –3–              N13/2/ABSWA/HP1/SWA/TZ0/XX/T

KIFUNGU A




                    MWANAFUNZI BORA NCHINI
            Matokeo ya mtihani wa darasa la nane* yalipotangazwa hapo Desemba 27 mwaka uliopita,
            jambo la kwanza lilikuwa kutangaza mwanafunzi bora zaidi nchini. Nashangaa ni kwa nini
            Wizara ya Elimu iligeuza mtindo wa mbeleni ambapo wilaya iliyofanya vizuri ndiyo iliyokuwa
            ikitangazwa badala ya mwanafunzi bora.

  5         Kwa maoni yangu, haina haja ya kutaja mwanafunzi bora. Hii ni sawa na kufedhehesha
            wanafunzi wengine waliofanya mtihani huo. Tena, mtindo huu hauwezi kuwatia motisha
            watahiniwa kutia bidii masomoni kwa vile si rahisi kwa wanfunzi wote kufikia kiwango
            kama hiki.

            Mtindo huu wa kutaja wanafunzi bora nchini bila shaka una dosari kubwa. Kwa mfano,
10          ikiwa sijakosea, wengi wa wanafunzi ambao wamewahi kutajwa kama mashujaa wametoka
            kwa shule za kibinafsi. Na tujuavyo, ni kwamba shule hizi zinamilikiwa na matajiri na
            wanafunzi pia wazazi wao ni matajiri. Hivyo basi kwa kuwataja wanafunzi hawa ni dhahiri
            kuwa utajiri ndio unaodhihirisha kwamba unaweza kutoa elimu bora.

            Hii ni njia mojawapo ya kudunisha elimu ya shule za umma na tena kudunisha elimu ya
15          baadhi ya wanafunzi wanaotoka katika jamii maskini. Si hayo tu, hii pia ni njia mojawapo ya
            kutuza familia ya mwanafunzi huyo. Na wazazi wa wanafunzi kama hawa, huonekana kana
            kwamba ndio wanaoweza kusomesha vizuri zaidi.

            Isitoshe, nasikitika kusema kwamba wakati huu ambapo serikali imetupa elimu ya bure,
            kuna baadhi ya wanasiasa na matajiri wengine ambao hawafurahii elimu hii ya bure.
20          Na ndipo utaona kwamba wakiona wanafunzi bora na shule bora ni za watu binafsi,
            watachukua nafasi hii kupiga vita elimu ya bure na vilevile shule za umma. Hapa ndipo vita
            vya maskini na tajiri vitatokea.

            Ombi langu ni kwa Waziri wa Elimu na ambaye pia alitangaza matokeo hayo, ageuze mtindo
            huu na badala yake awe akitangaza wilaya bora tu, ili tangazo kama hilo lishangiliwe na
25          wilaya nzima lakini kutaja mwanafunzi bora tu, hii ni sawa na kutuza familia moja tu.
            Na ndipo hapo majivuno na kinyongo hujionyesha wazi kutoka kwa familia husika.

            Wizara ya Elimu haina budi kubadilisha mtindo huu wa kupotosha na kutekeleza wajibu wake
            kwa Wakenya.




                                                                                           Taifa Leo (2004)



* nane: mtihani wa darasa la nane nchini Kenya



8813-2316                                                    Turn over / Tournez la page / Véase al dorso
                                                –4–            N13/2/ABSWA/HP1/SWA/TZ0/XX/T

KIFUNGU B




                      SIMU TAMBA
            Uvumbuzi wa simu tamba au rununu ni uvumbuzi ambao tunaweza kusema kuwa
            ni mkubwa sana katika karne hii baada ya uvumbuzi mwingine kama wa magari
            na runinga. Vifaa hivi vyote hutumika kwa kueneza ujumbe kutoka mahali pamoja
            hadi pengine.

 5          Simu tamba ni suluhisho kwa matatizo mengi ambayo waja walikuwa wakikumbana
            nayo. Simu tamba zinatuwezesha kuwasilisha mambo ya umuhimu kwa njia
            ya haraka. Hebu fikiria kuna mtu ambaye maisha yake yamo hatarini lakini inakubidi
            upige foleni ili uweze kupiga simu! Siku hizi mambo kama hayo yamewekwa katika
            buku la sahau. Kutokana na uvumbuzi wa rununu kwani ujumbe wa haraka huweza
10          kuwasilishwa moja kwa moja. Kabla ya uvumbuzi wa rununu au simu tamba
            maisha ya watu yangepotea kutokana na ukosefu wa mawasiliano bora. Kwa hivyo
            simu tamba ni suluhisho!

            Simu tamba ni suluhisho kwa wale wanaoishi mashambani ambako simu za wakati
            huo kawaida hazikuwepo. Uvumbuzi huo umempa kila mtu fursa ya kuwasiliana
15          na yeyote, si nchini tu bali hata katika nchi zingine.

            Huwezi kukosa kupokea ujumbe wowote eti kwa sababu ulikuwa mahali fulani.
            Hivi vidubwasha huwekwa hata vikapuni unapoenda shambani! Siku hizi uandishi
            wa barua ni nadra sana kwa sababu ujumbe unaweza kuwasilishwa kwa kutumia
            simu tamba.

20          Rununu pia ni vifaa vya kujiburudisha navyo. Aina nyingi za rununu zina michezo
            ya aina nyingi ambayo unaweza kuicheza wakati wowote ule. Isitoshe unaweza
            kupata ujumbe kupitia kwa njia ya mtandao.

            Kuna aina nyingine ya rununu ambazo zina kamera. Mtu anaweza kupiga picha na
            kuhifadhi ili aweze kuzitazama wakati wowote. Panapokuwa na haja kuna picha za
25          muhimu ambazo zinafaa kurejelewa kila mara, siyo lazima tena uziweke kwenye
            vitabu vya picha. Rununu inatupa fursa ya kutuma ujumbe kwa ada ndogo sana.
            Ujumbe hufika wakati uo huo.

            Rununu pia zina tarakilishi ndogo ambayo hurahihisha mawasiliano, kwa njia
            ya mtandao. Licha ya hayo, simu hizi zina shajara na kifaa cha kukumbusha iwapo
30          unahitajika kuwa mahali popote na kile ambacho unahitajika kufanya. Heko kwa
            uvumbuzi huu kwa sababu swala la kusahau kuhudhuria mikutano halipo tena.



8813-2316
                                               –5–             N13/2/ABSWA/HP1/SWA/TZ0/XX/T




            Simu tamba inafanya mtu kuweza kuwasiliana na yeyote mahali popote wakati
            wowote kwani ni ndogo, na mtu huenda nayo popote aendapo, na ndiyo sababu
            inaitwa simu tamba.

35          Hata hivyo simu hizi huchukiza wakati mwingine. Hebu tuchukulie mfano
            wa mwenyekiti ambaye alikuwa akiongoza mkutano kisha akapokea simu.
            Labda mwenyekiti alikuwa akiiongojea simu na akafikiria kwamba ingepigwa
            kabla ya mkutano kuanza. Huenda ikawa simu yenyewe ni ya dharura kwa
            hivyo hatakuwa na lingine ila kuipokea. Je, na hao wengine ambao walikuwa
40          kwenye mkutano watafanya nini? Wataachwa tu katika hali ya taharuki.

            Isitoshe, huenda ikawa unashughulikia jambo ambalo ni muhimu sana ofisini
            mwako ambapo hata sauti ya mbu pekee ingeudhi. Kisha unapokea simu ambapo
            mwandani wako anataka tu mpige gumzo au akuarifu jinsi mtakavyoenda kutazama
            filamu fulani.

45          Ni usiku wa manane, umelala usingizi wa pono. Mara mlio wa simu. Mtu amekupigia
            simu kisa na maana ni kuwa ni wakati malipo ya simu ni ya chini. Lakini je, mbona
            umharibie mtu usingizi wake eti kwa sababu malipo ya simu ni yamepungua?
            Unapokuwa kanisani kasisi anahubiri au mko katikati ya maombi. Mara unasikia
            mlio wa simu. Hali hii huleta utata kwa hadhira yote.

50          Ingawa kuna hila zinazoletwa na utumizi wa simu tamba, simu tamba zimetufanya
            tupige hatua katika sekta mbalimbali. Tuzielewe na tuzitumie kwa makini.



                                                          K Collins et al., Johari ya Kiswahili (2004)




8813-2316                                              Turn over / Tournez la page / Véase al dorso
                                                  –6–             N13/2/ABSWA/HP1/SWA/TZ0/XX/T

KIFUNGU C




               UWEJE UONEKANE
                UMEPENDEZA?




                Kuchagua mavazi, kulinganisha vazi gani linakufaa kwa ajili ya wakati na mahali
            unapokwenda au hata kuvaa tu katika hali ya kawaida, ni jambo linalowasumbua watu
            wengi hasa wanawake ingawa ni tatizo pia linaathiri wanaume “wanaojipenda”.
                Linatokea pale mtu anapotaka “kujipanga” kutaka kutoka, pengine kwenda harusini
 5          au kwenye sherehe inayokusanya watu wengi. Katika hali kama hiyo, mvaaji mara nyingi
            atapangilia mavazi atakayovaa kwa sherehe hiyo.
                Inapotokea hali kama hii akili ya mvaaji huwa katika hali ya kuchanganyikiwa na kwa
            sababu hiyo huenda asivae mavazi yanayompendeza tena na akavaa bora kuvaa. Hali hii
            hutokea hasa kwa mtu aliye pekee.
10              Jambo hili pia hutokea katika hali nyingine, kwamba mtu anapokuwa anatafuta
            mpangilio mzuri wa mavazi pengine anakuwa na mtu mwingine pembeni yake au watu
            wengine ambao ni watu wake wa karibu na anawaamini kiushauri.




8813-2316
                                                    –7–              N13/2/ABSWA/HP1/SWA/TZ0/XX/T




                 Katika ile hali ya kuchagua na kuamua avae nini kwa “mtoto wake” inatokea wenzake
            wanamshauri au kumwambia kuwa mavazi aliyovaa hayakumpendeza au hayaendani kwa
15          sababu hiyo wanamshauri avae mavazi mengine badala ya hayo. Hao wanaomshauri
            wanamshauri kwa sababu ya kuona mpangilio wa mavazi yake na muonekano wake kwa
            wakati huo na kwa macho yao wanahisi kabisa si mpangilio mzuri unaompendeza na kwa
            sababu hiyo ndipo wanapotaka ushauri huo kwa faida yake.
                 Katika hali kama hii ndipo swali linapozuka hivi mtu ili aonekane amependeza ni nini
20          kinahitajika? Ni kuridhika yeye binafsi kwa muonekano alio nao kimavazi na kimapambo?
            Ni muonekano ambao unavutia watu wengine wanaomwangalia au ni nini?
                 George Mponda, fundi mshoni mkazi wa Kariokoo anasema, mara nyingi hali ya watu
            kupata taabu katika mpangilio wa mavazi na kuhisi kama wamependeza au hawajapendeza
            kutokana na uchaguaji wa rangi za nguo. Anasema: “Kuna aina ya nguo zenye rangi ambazo
25          ukitaka kuzitumia unapaswa uwe mjuzi wa mpangilio wa mavazi. Nguo zenye rangi zaidi
            ya tatu, hizi zinahitaji umakini sana hasa na mara nyingi zinatumiwa na wanawake, mvaaji
            anatakiwa awe stadi wa kupangilia.”
                 “Utata wa nguo za kitambaa cha rangi nyingi ni kwamba zinachagua sana rangi ya
            ngozi ya mtu, sasa utakuta mtu ameona mwenzake amevaa nguo ya aina hiyo na yeye
30          akaipenda, akaenda, kununua bila ya kujua kuwa rangi yake na nguo hiyo haviendani.
            Huyu hatapendeza.”
                 Tofauti kidogo na Mponda, Denis Munga mtaalamu wa masuala ya saikolojia yeye
            anasema kinachotokea katika hili ni suala la hisia zinazoongoza akili katika mvuto wa mavazi
            ambao unapotokea na kuiathiri akili ndipo humuongoza mtu kuhisi kupendeza kwake ni
35          kuvaa vazi gani.
                 “Chukulia hawa vijana wanaovaa milegezo,” anasema Munga na kuendelea, “hawa katika
            hisia zao wanaona kuwa wamependeza ingawa machoni mwa watu wengi mavazi yao ni
            kioja.”



                                                                                            Nipashe (2012)




8813-2316                                                    Turn over / Tournez la page / Véase al dorso
                                                –8–             N13/2/ABSWA/HP1/SWA/TZ0/XX/T

KIFUNGU D


                                  MAISHA YA MJINI
       Mtaa wa Watoro, walikoishi Neema ni baadhi ya mitaa iliyojengwa kwa ajili ya watu wa mapato
       ya chini jijini humo, kuambatana na mwito wa serikali iliyochukua mamlaka baada ya kipindi cha
       ukoloni wa “nyumba bora kwa kila mwananchi”. Mtaa wenyewe ni milki ya manispaa ya jiji.
       Licha ya kwamba ulijengwa kwa ajili ya watu wa mapato ya chini, wakati huu ni sawa na mtaa
 5     wa watu wenye mapato ya kadri. Ulianza kuvamiwa na watu wenye uwezo baada ya miaka
       kadhaa ya maisha kupanda kwa kiwango hadi kuwashinda wengi kuyamudu. Isitoshe, watu
       wengi walizidi kugura mashambani, wakija kurundikana jijini, jambo lililosababisha upungufu
       mkubwa wa makao. Ni wakati huo ambao wale hohehahe wa jijini waliokuwa wakaazi halali
       wa mitaa kama ile ya Watoro, walipotekwa na mawimbi ya uchumi mgumu, wakasombwa mmoja
10     baada ya mwingine, wakienda kusalimikia katika mitaa ya mabanda, iliyoanza kuchipuka usiku
       na mchana. Kwa sasa mtaa wa Watoro sio tena makaazi ya watu wenye uwezo wa kadri, wengi
       miongoni mwao wakimiliki hadi na fahari za magari.

       Harry ni kijana aliyeinuka. Umri wake ni miaka ishirini na saba. Baada ya kumtunga mimba
       Neema, wakati msichana akiwa angali mwanafunzi katika kidato cha pili, alilazimishwa kumtwaa,
15     awe mkewe. Alipoingizwa katika ndoa bila kutarajia, alimcuhukua mpenzi wake mja mzito
       kwa moyo safi, kwa vile alimpenda vilivyo msichana mwenyewe. Bila kazi, alimkabidhi
       mkewe mikononi mwa mama yake kule mashambani, naye akarudi jijini kukisaka kibarua.
       Alisaidiwa na ndugu zake hadi kufaulu kuajiriwa katika kiwanda maarufu cha kugema matindi.
       Baada ya kupata kibarua, alirejea mashambani kwao, kwenda mchukua mkewe hadi jijini.

20     Harry mwenyewe ni mtu mwenye juhudi kazini. Ni mvumilivu na mnyenyekevu kwa wakubwa
       na wadogo zake. Hajui kujivisha ukubwa au mamlaka kazini. Husubiri kwa maombi na
       imani, madaraka yenyewe yamtafute. Tangu alipoajiriwa, amewaridhisha mabwana zake hadi
       kumpandisha ngazi mara mbili. Ndiyo sababu ya kuweza kuishi katika mtaa kama huo wa watu
       pato la kadri bila wahka ya kumkimu mkewe, mwenye shughuli za umama na mekoni pekee,
25     na mwanawe wa umri wa miaka minne u nusu sasa. Ni mpole kwa mwenendo, asiye mjuzi
       wa kuzungumza jinsi alivyo Neema mkewe.

       Ukimtazama Neema, licha ya kwamba hajui kutoka kwenda kutafuta bali kukaa akisubiri maisha
       mema kuletwa kwa uwezo wa mshahara wa mumewe, utamwona mama kijana aliyetulia kwa
       hali zote; hana dukuduku lolote. Kutokana na maisha kama hayo ya Harry na Neema, Korneli na
30     Janeti (wageni wa Neema na Harry) walijawa na imani kuwa hata nao pia, yao yatanyooka baada ya
       kipindi kifupi cha kuishi jijini.

       Alasiri yote hiyo kwenye gumzo, Neema aliwapa matumaini ya ufanisi mtupu wageni wake.
       “Msiwe na wasiswasi Janeti. Mtayazoea maisha, na mwishowe yatakuwa mazuri. Nitazame
       nilivyo sasa. Miaka mitano ya kisogoni, sikuota eti ipo siku hata nami nitaishi katika nyumba
35     yangu mwenyewe, huru huria, kutenda nitakalo kwa wakati niutakao. Ufanisi kwa maisha yangu
       ulikuwa mbali kuzidi upeo wa macho yangu. Mume wangu alipotoka kurudi huku kuisaka kazi,
       nami nikiachwa mikononi mwa mama yake mzee, niliomboleza usiku kucha na mchana kutwa.
       Nikajuta kwa nini kuishika mimba hadi kulazimika kuacha shule. Sikuwa na kokote kwa kutorokea,
       kwa vile kwetu nyumbani, baba hakutaka kuniona popote karibu na hapo. Mkivumilia nanyi pia
40     na kuweka bidii, mafanikio yenu hayako mbali sana.”


                                                            Moses A Andere, Uhondo Mchungu (2005)



8813-2316
                                                   –9–              N13/2/ABSWA/HP1/SWA/TZ0/XX/T

KIFUNGU E




               Umaskini
                Barani
                Afrika
            “Mwenyekiti wa kamati Andalizi ya kongamano hili, mabibi na mabwana. Umaskini ndilo
            tatizo kubwa zaidi barani Afrika. Umaskini ni ile hali ya mtu kukosa chakula, makazi na
            uwezo wa kumiliki mali au kushiriki shughuli za kuzalisha mali. Nchini Kenya, mtu
            husemekana kuwa mkata iwapo pato lake ni chini ya shilingi 1,239 kwa mwezi. Umaskini
 5          umetopea barani Afrika kiasi kwamba 60 % ya wakazi wake wametota katika dimbwi
            la uchochole. Dhiki kubwa ya hali hii inapatikana majijini ambamo watu wengi wanaishi
            katika mitaa ya mabanda.

            Kuna mambo mengi yanayochangia kuwepo kwa umaskini. Moja ya mambo haya
            ni kuongezeka kwa idadi ya watu. Hivi sasa, kuna Waafrika milioni 800, wakiwemo
10          Wakenya milioni 29. Jambo la pili, ni kuwa chumi zimeporomoka na mapato ya kitaifa
            ya nchi nyingi yamedidimia. Kwa hivyo, serikali zinashindwa kutoa huduma za kimsingi
            kama chakula, maji na afya kwa raia. Ili kujiokoa, nchi nyingi zimeamua kukopa kutoka
            nchi zilizoendelea. Baadaye, nchi za Kiafrika hulazimika kutumia fedha nyingi kidogo
            zinazopata kulipia riba huku wanachi waikiteseka.

15          Bwana mwenyekiti, jambo la tatu lichangialo ufakiri ni masharti yanayoambatana na
            mikopo. Nchi nyingi zimelazimishwa kuweka soko huru, kubinafsisha mashirika ya umma na
            kupunguza idadi ya wafanyikazi. Matokeo ni kuwa bidhaa kutoka nje zimeangamiza viwanda.
            Tena nafasi za ajira sasa ni finyu hata vijana wenye shahada za vyuo vikuu leo wanasaga
            lami mitaani wakitafuta kazi.

20          Umaskini Afrika pia unatokana na bei duni ya masoko ya nje. Bara la Afrika limekuwa
            likiuza rasilimali na mazao kwa nchi zilizoendelea kwa bei ya kijungu jiko. Hivyo, nchi za
            Afrika hazipati faida za kuweza kuimarisha hali ya maisha ya watu wake. Isisahaulike kuwa
            sisi wenyewe tunachangia umaskini. Hii ni kutokana na uongozi mbaya. Mipango ya
            maendeleo ya watawala wengi ni mibaya. Mfano wa hii ni ubadhirifu wa pesa kwa miradi ya
25          kifahari kama viwanda vya silaha ambavyo havina faida.“




                                                           Francis Watitui et al., Kiswahili Fasaha (2005)




8813-2316
