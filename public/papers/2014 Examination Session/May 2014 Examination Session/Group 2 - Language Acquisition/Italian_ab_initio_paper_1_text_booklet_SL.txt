M14/2/ANITA/SP1/ITA/TZ0/XX/T




      22142817

ITALIAN AB INITIO – STANDARD LEVEL – PAPER 1
ITALIEN AB INITIO – NIVEAU Moyen – épreuve 1
ITALIANO AB INITIO – NIVEL MEDIO – PRUEBA 1

Tuesday 13 May 2014 (morning)
Mardi 13 mai 2014 (matin)
Martes 13 de mayo de 2014 (mañana)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




2214-2817                                                                                       7 pages/páginas
                                                                 © International Baccalaureate Organization 2014
                 –2–           M14/2/ANITA/SP1/ITA/TZ0/XX/T




              Blank page
              Page vierge
            Página en blanco




2214-2817
                                         –3–              M14/2/ANITA/SP1/ITA/TZ0/XX/T

TESTO A

                      Un biglietto di Michela al marito



                                                          3 Maggio, h. 18.15

      Ciao Luca!

      Ti ho aspettato ﬁno ad adesso, ma ora devo proprio partire,
      altrimenti faccio tardi. Voglio andare in ospedale per vedere la
      mamma. L’operazione è andata bene, ma voglio essere vicino a
      lei quando aprirà gli occhi. Sicuramente sarà contenta di vedere
      qualcuno che conosce.

      Speravo di salutarti almeno, ma so che in questo periodo hai un
      sacco di lavoro.

      La cena è nel frigorifero: metti le lasagne nel microonde e riscaldale
      per 3 minuti: sono già pronte. Se poi hai ancora fame, c’è del
      formaggio e dell’insalata in frigo. L’insalata non è lavata.
      Mi dispiace ma non ho fatto in tempo. Pensaci tu.

      Ho portato Filippo dal suo amico Federico oggi pomeriggio.
      Dormirà da lui stanotte. Però si è dimenticato a casa lo spazzolino
      da denti. Per favore, dopo cena puoi andare a portarglielo?
      Sarà contento di vedere il suo papà. Oggi è stato bravo.
      Era preoccupato per la nonna. Digli che sta bene e dagli un bacio
      anche da parte mia.

      Vado, goditi la serata tranquilla. Ci vediamo domani mattina.

      Un bacio

      Michela




2214-2817                                       Turn over / Tournez la page / Véase al dorso
                                                    –4–                   M14/2/ANITA/SP1/ITA/TZ0/XX/T

TESTO B

   Sulla buona strada – una campagna del Ministero delle Infrastrutture e dei Trasporti


   Alcuni facili consigli per essere subito… SULLA BUONA STRADA
                                                                           Ministero delle Infrastrutture e dei Trasporti


                           Riquadro 1
                                    USATE E FATE USARE LE CINTURE DI SICUREZZA
                      Usare le cinture di sicurezza riduce di molto la probabilità di ferirsi gravemente o
                      di morire in un incidente stradale. Bisogna allacciare e fare allacciare sempre le
                      cinture di sicurezza, sia quando viaggiamo seduti sui sedili davanti, sia quando
                      siamo seduti sui sedili di dietro di un’automobile. Tenete conto che la protezione
                      che ci offre l’airbag non è efficace se viaggiamo senza cintura.


   Riquadro 2
                      UTILIZZATE I SEGGIOLINI PER I BAMBINI
     E’ importante far sedere i viaggiatori più piccoli nei seggiolini per i bambini.
     Questi devono essere fissati al sedile in modo corretto.
     Non sempre si trasportano i bambini in auto rispettando le regole. Ad esempio,
     quando stanno seduti come gli adulti, quando dormono sdraiati sul sedile di
     dietro o quando sono seduti in braccio ad una persona. In caso di incidente,
     questo mette i bambini in pericolo di morte.


                           Riquadro 3
                                                       GENTILI CON TUTTI,
                        IN PARTICOLARE CON CHI, SULLA STRADA, E’ PIU’ A RISCHIO DI NOI
                      Quando guidate, cercate di essere gentili: viaggiate ad una velocità moderata
                      quando passate vicino ad una scuola, ad un parco giochi e ad altri luoghi dove
                      possono trovarsi bambini e anziani; fermatevi sempre quando vedete qualcuno
                      che sta per attraversare la strada sulle strisce pedonali; fate attenzione ai ciclisti
                      e ai motociclisti: le biciclette e le moto hanno solo due ruote e chi le guida può
                      perdere l’equilibrio, cadere nel traffico e farsi molto male.


   Riquadro 4
                             MAI GUIDARE TELEFONANDO
     Telefonare guidando è pericoloso. Anche se usate l’auricolare o il “viva voce”,
     ricordate sempre che parlare al telefono impegna il cervello e riduce l’attenzione
     che si deve dare alla strada.


   Numero verde: 1518 verde
   Sito: www.cciss.it
   Per maggiori dettagli: www.mit.gov.it


                          Adattato da un volantino del Ministero delle Infrastrutture e dei Trasporti (2013)


2214-2817
                                                     –5–                  M14/2/ANITA/SP1/ITA/TZ0/XX/T

TESTO C

   Genova: nuova mostra sull’ emigrazione italiana verso l’America
       I viaggi della speranza verso il Nuovo Mondo raccontati dal Museo del mare di Genova.

      Si chiama “Memoria e migrazioni”
       la nuova mostra interattiva
       che si può visitare da qualche
       settimana al Museo del mare
       nel porto antico di Genova.
       Documenti, fotografie, lettere,
       testimonianze scritte e oggetti
       originali degli anni tra la fine
       del diciannovesimo e l’inizio del
       ventesimo secolo ricostruiscono le
       tappe di un fenomeno, l’emigrazione, che era molto diffuso nell’Italia di ieri. In quei tempi erano
       molto numerose le navi che partivano, soprattutto dal porto di Genova, con destinazione America.
       Tantissimi italiani di oggi hanno lontani parenti negli Stati Uniti, in Argentina o in Brasile.

      La mostra comprende una quarantina di postazioni stand multimediali, molti dei quali interattivi,
       che raccontano cose delle quali ci siamo dimenticati e ci ricordano che le grandi migrazioni hanno
       segnato per lunghi decenni la società italiana e la vita stessa del Paese. E’ una ricostruzione
       realistica dei viaggi della speranza via mare. L’emigrante viaggiava con un biglietto di terza classe,
       quella dei poveracci, metteva le poche cose che possedeva in un sacco o dentro un grande pezzo
       di tela, perché la valigia era un lusso per pochi. In questo modo, molti italiani d’allora lasciavano il
       loro villaggio verso “la Merica” – la chiamavano spesso così l’America – in cerca di fortuna.

      Erano viaggi pieni di sofferenza e di rischi. Tra l’Ottocento e il Novecento, le navi a vapore non
       offrivano nessuna comodità: lo spazio era insufficiente, centinaia di uomini e donne insieme
       dovevano condividere dormitori affollati e un solo bagno. Dunque, le condizioni igieniche erano
       precarie e non c’era quasi mai assistenza sanitaria. Sulle navi, poi, spesso non c’era cibo per tutti
       e così alcuni viaggiatori si ammalavano e qualche volta si scatenavano liti furibonde. I viaggi erano
       pieni di rischi: i motori si potevano rompere in mezzo all’oceano, a volte scoppiavano incendi sulle
       navi e nei casi peggiori, le navi affondavano con il loro carico di uomini, donne e bambini.

      La nuova mostra del Museo del mare di Genova ci offre un viaggio all’interno della nostra memoria
       di italiani e, indirettamente, un’occasione per riflettere sull’Italia di oggi. Le trasformazioni sociali
       ed economiche che hanno portato il nostro Paese ad essere oggi una terra di immigrazione non
       devono farci dimenticare che, un tempo, eravamo noi italiani a scappare dalla fame e a cercare
       una vita migliore in luoghi lontani. Questo dovrebbe anche rendere gli italiani di oggi più attenti
       ed accoglienti verso gli stranieri – specialmente dal Nordafrica e dall’Europa dell’est – che vengono
       a cercare lavoro e fortuna in Italia. E’ questo il valore più grande di questa mostra che tutti
       dovrebbero visitare per comprendere il legame tra gli emigranti italiani di ieri e gli immigranti di oggi
       e l’importanza di valori come la solidarietà, il rispetto degli altri, la giustizia sociale.

                                               Adattato da Popotus, Giornale di attualità per bambini (2012)




2214-2817                                                     Turn over / Tournez la page / Véase al dorso
                                                 –6–                M14/2/ANITA/SP1/ITA/TZ0/XX/T

TESTO D

 Un’intervista al Ministro del Turismo dopo il terremoto in Emilia-Romagna

Introduzione
Piero Gnudi, Ministro del turismo, ha un compito
difficile: deve convincere l’Italia e il mondo che non
c’è problema a venire in vacanza in Emilia-Romagna.
Dopo il terremoto che ha colpito questa regione,
ricca di spiagge e città d’arte, lo scorso 20 maggio,
la stampa e i mezzi di comunicazione hanno diffuso
un’immagine catastrofica dell’intera Emilia-Romagna
e questo sta rischiando di compromettere la stagione
turistica che sta per cominciare.

Domanda 1 “Ministro, che cosa sta succedendo?”
Risposta 1       “Le notizie e le immagini dei media riguardo al terremoto hanno fatto pensare
al pubblico, soprattutto nei Paesi esteri, che il terremoto abbia colpito e distrutto tutta l’Emilia-
Romagna. I danni, invece riguardano solo alcune città e paesi nell’area di Modena. Ma, intanto,
molti turisti hanno cancellato le loro vacanze sulla riviera dell’Adriatico.”

Domanda 2 “Quanti?”
Risposta 2        “Non abbiamo ancora numeri precisi, ma i Comuni e i proprietari degli alberghi
della riviera continuano a mandarci segnalazioni di vacanze cancellate. Domani sarò a Rimini per
fare il punto e rendermi conto della situazione nei dettagli.”

Domanda 3 “Come pensate di reagire?”
Risposta 3         “Stiamo per lanciare una massiccia campagna di informazione per far capire che,
grazie al cielo, il terremoto ha riguardato solo una piccola parte della regione, e che le città d’arte
e quelle di mare, sulla costa, sono assolutamente intatte.”

Domanda 4 “E in che cosa consiste questa campagna d’informazione?”
Risposta 4         “Abbiamo chiesto alle ambasciate italiane nei vari Paesi del mondo di dare
informazioni precise e corrette. Sui siti ufficiali dei ministeri degli esteri dei Paesi stranieri,
infatti, si dice che l’intera Emilia-Romagna è stata colpita dal terremoto.”

                                  Domanda 5 “Queste informazioni, però, non sono state
                                  inventate dai giornalisti stranieri…”
                                  Risposta 5 “Eh no. Un po’ sono stati condizionati dai media
                                  italiani. Ci sono state troppe esagerazioni. Poi loro, gli stranieri,
                                  ovviamente, non hanno una conoscenza geografica ben chiara e
                                  precisa delle diverse zone d’Italia. Alcune informazioni parlano,
                                  genericamente, di un terremoto che ha colpito il “Nord” o il
                                  “Nordest” del Paese. Questo crea confusione ed inoltre è falso.
                                  Un altro sito straniero che ho visto confonde Ferrara, in Emilia,
                                  con Firenze, in Toscana. Così i turisti stranieri si preoccupano,
                                  hanno paura e cancellano le vacanze in Italia.”



2214-2817
                                           –7–               M14/2/ANITA/SP1/ITA/TZ0/XX/T

Domanda 6 “Basteranno gli interventi degli ambasciatori?”
Risposta 6      “Faremo una massiccia campagna pubblicitaria sui media, stranieri ma anche
italiani, perché molte cancellazioni arrivano anche dall’Italia. Nel giro di pochissime ore
raggiungeremo tutti i giornali, telegiornali e radiogiornali più importanti.”

                                                 Adattato da www.industriadelturismo.com (2012)




2214-2817
