M14/1/AXITA/HP1/ITA/TZ0/XX




      22140109

ITALIAN A: LITERATURE – HIGHER LEVEL – PAPER 1
ITALIEN A : LITTéRATURE – NIVEAU SUPÉRIEUR – ÉPREUVE 1
ITALIANO A: LITERATURA – NIVEL SUPERIOR – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2214-0109                                                                                 4 pages/páginas
                                                           © International Baccalaureate Organization 2014
                                                        –2–                    M14/1/AXITA/HP1/ITA/TZ0/XX

Scrivi un commento letterario su uno dei passi seguenti:

1.

                   “Se volete acquistare un bel quadro, vi porto io da un maggiore che vuol venderne uno”,
            mi dice il mercante di mobili. “Non è molto distante di qui. Pochi passi”. […]
                   Decidiamo di vedere il quadro, e il mercante, ringalluzzito, comincia a guidarci lungo quei
            solenni, umidi, cadenti vicoli che stan dietro via Costantinopoli. […] Raggiungiamo finalmente
      5     una casa stretta fra alti palazzi grigi che tagliano coi cornicioni una netta striscia di cielo chiaro.
                   “Ecco, ci siamo. È in questo palazzo”, dice il mercante.
                   Entriamo in un atrio a grandi volte, solenne, immenso. Al vasto arco del portone,
            ne corrisponde un secondo aperto su un giardino abbandonato, da cui s’alza dritta una palma
            secolare. Dagli occhi tagliati nei grossi muri di quel gigantesco vestibolo, il cielo appare come in
     10     una tempera del ’600, fra drappi pendenti e ciuffi di erba; e nel crudo e umido grigio delle pietre,
            fra quei muri cadenti di un giallo fradicio, ogni cosa prende quella vaghezza che è il misto di
            tinte e di lumi, di riflessi, di ombre, di nubi che dà lustro alla vecchia Napoli. […] È soltanto
            il pesante odore di chiavica e di cipolle delle scale che ci ruba quell’estro seicentesco.
                   “Le scale sono un po’ dure, ma il quadro è bello!”, dice il mercante con voce affannosa.
     15            Finalmente, raggiungiamo la porta del maggiore. È una vetrata con una grande insegna
            nobiliare incisa, attraversata da una crepa rappezzata con la carta. Suoniamo.
                   È come il suono di una campanella di chiesa.
                   Di lì a poco, la vetrata si apre e si affaccia un bimbetto pallido, con due occhietti curiosi
            e mesti.
     20            “C’è il papà?”, domanda il mercante. “Digli ch’è venuto Don Cecè con quei signori che
            lui sa”.
                   Il bambino sa tutto: e ci guida nel salotto dove, su una parete di damasco rosso, spicca
            il quadro.
                   “Ecco il capolavoro”, dice il mercante.
     25            Il bambino corre ad aprire gli scuri della finestra e la sorella di lui, sopraggiunta di corsa,
            accende tutte le luci del lampadario.
                   Il quadro, in una solenne cornice dorata, appeso su un ampio divano barocco, raffigura Cristo
            morto, baciato dalla Madonna, steso su un bianco lenzuolo tormentato di pieghe. […] A occhio e
            croce, il quadro, nell’insieme fa un certo effetto, ma la testa del Cristo sembra appiccicata al corpo,
     30     come posata all’ultimo momento, di sbieco.
                   “È la testa”, dico, “che non va”.
                   “Sì, è un po’ scura, ma questo è un quadro che darà delle sorprese. Può star sicuro.
            È questione di pulirlo, di chiarificarlo. Lavato, restaurato, sarà una rivelazione”.
                   “Ma la testa è mal disegnata!”. […]
     35            I due bambini, accanto a una poltrona, non guardano il Cristo, guardano noi, timidamente,
            con occhi vivi, acuti, di una intelligenza che ci buca. Essi stanno lì col cuore sospeso, per via di
            quella testa che non mi piace; si profila il dubbio che non compereremo il quadro, che daremo a
            loro padre un dispiacere.
                   Non guardo più il Cristo; con la coda dell’occhio guardo loro, i due bambini, pallidi, esili,
     40     cresciuti nel buio di quella vecchia casa polverosa dalle pareti coperte di damasco. Essi stanno
            lì fermi, coi loro grandi occhi sbarrati, a vedere i signori del Nord che comperano quadri neri nei
            vecchi palazzi napoletani.




2214-0109
                                                         –3–                     M14/1/AXITA/HP1/ITA/TZ0/XX

                   In quel mentre, entra il maggiore.
                   È un uomo ancor giovane, sui quarant’anni, bruno, con grandi occhi tondi, la pelle olivastra
   45       e i capelli ricciuti.
                   “Mi scusino”, dice, “se mi trovano così, ma riposavo un po’ ”.
                   Infatti è in pantofole e sul pigiama porta una lunga vestaglia marrone.
                   Guardo l’orologio: sono le quattro. Forse, dal mattino, non si è ancora vestito, oppure ha
            dormito finora. I suoi occhi, a dir la verità, sono gonfi, o almeno lo sembrano.
   50              La presenza del padre ha dato coraggio ai due bambini; ora essi non si sentono soli davanti a
            quattro estranei, e lo ascoltano attenti, felici che egli ci parli con tanta disinvoltura.
                   Dal salotto passiamo nelle altre stanze a guardare oggetti e mobili che testimoniano antiche
            ricchezze e nobiltà tramontate in una modesta vita piccolo borghese, di cui appare il povero
            affettuoso decoro delle fotografie dei parenti appese accanto a ritratti di guerrieri e cavalieri
   55       di Malta. L’antico, il vecchio e il moderno, in quelle stanze polverose e scure, […] suggeriscono
            una lunga storia che ora naufraga davanti a noi, accanto al maggiore e ai suoi bambini. E ce ne
            sentiamo coinvolti non appena il padrone di casa ci mostra, in tante piccole cornici di mogano,
            le istantanee della “sua guerra libica”. Il maggiore vi è ritratto a Tripoli, con gli stivaloni e la divisa
            bianca e il frustino in pugno, sotto una palma, accanto alla moglie, vestita di tulle. E si indovina
   60       che quelle sono state le grandi giornate della sua vita.
                   Si capisce da quelle istantanee appese accanto ai ritratti degli avi guerrieri e magistrati,
            si capisce che le giornate libiche del maggiore costituiscono l’ultimo suo sacro ricordo.
                   Ora egli è lì, in pantofole, stanco, nella sua casa buia, fra la polvere dei suoi vecchi libri,
            del suo vecchio palazzo barocco, umido, cadente, in attesa di vendere il suo Cristo morto. […]

   65             Quando scendiamo le scale del palazzo, l’odore di muffa e di cipolle cancella la nostra pena.

                                                                            Leo Longanesi, La sua signora (1957)




2214-0109                                                          Turn over / Tournez la page / Véase al dorso
                                                                     –4–                          M14/1/AXITA/HP1/ITA/TZ0/XX

2.

                                                          Se mai solo vivendo

                                             Mutamenti da un’ora all’altra di nuvole
                                             oscurano, rischiarano la stanza,
                                             variano il corso dei pensieri. Il cane
                                             sonnecchia steso tra la madia e l’angolo
                                       5     o si strofina contro muri e spigoli
                                             finché ritorna ad accucciarsi. Le ore
                                             passano senza che altro ne dia segno
                                             o storni almeno per un po’ la mente.
                                             La luce infiamma o lascia oscuro il tavolo
                                     10      e il vassoio, sul vassoio le arance.

                                             È un giorno senza novità o persone…
                                             Tu che occupi tutta quanto è vasta
                                             epoca dopo epoca la storia
                                             in tutta la sua distesa, in tutta
                                     15      l’altezza dai fondali alle montagne
                                             dove in rocce vietate all’uomo
                                             incerto muove i passi lo sherpa*
                                             ma diffondi oscurità
                                             difficile a forare
                                     20      e se mai solo vivendo,
                                             se mai solo scendendo questa scala,

                                             è un giorno senza novità o persone
                                             ora di batticuore ora più certo
                                             d’un libro aperto alla sua giusta pagina,
                                     25      un giorno, un giorno tra il prima e il poi, tra il cibo e il sonno.

                                                                                 Mario Luzi, Dal fondo delle campagne (1965)



* (lo) sherpa: nome degli appartenenti a uno dei vari gruppi etnici della popolazione nepalese, stanziato alle
     pendici dell’Everest. Il termine è spesso usato per indicare più genericamente portatori o guide in zone
     asiatiche d’alta montagna.




2214-0109
