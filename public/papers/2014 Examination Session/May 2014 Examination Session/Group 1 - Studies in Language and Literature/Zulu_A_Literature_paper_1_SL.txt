M14/1/AXZUL/SP1/ZUL/TZ0/XX




      22140683

ZULU A: LITERATURE – STANDARD LEVEL – PAPER 1
ZOULOU A : Littérature – NIVEAU MOYEN – ÉPREUVE 1
ZULÚ A: LITERATURA – NIVEL MEDIO – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2214-0683                                                                                   5 pages/páginas
                                                             © International Baccalaureate Organization 2014
                                                   –2–               M14/1/AXZUL/SP1/ZUL/TZ0/XX

Bhala ucwaningo olulandela imibuzo ubhekise esiqeshini esisodwa kuphela. Empendulweni yakho kumele
ubhekane nayo yomibili imibuzo ekulawulayo.
1.

                  Umnu. Roma Moya lona isibonda salapha eSiyamu. Yinsika yomuzi. Wayekade esebenza
            eGoli iminyaka eminingi, imali isekhona eGoli. Wayisebenza, wayisebenza wayiqoqela
            ndawonye yaze yaba yifa elikhulu. Uthe lapho esebona ukuthi qha senginayo isibili imali
            lena wafikelwa inhliziyo yokuthanda ukubuyela ekhaya, ayodla imali yakhe ehlezi phansi,
      5     azilungiselele usuku lokumuka kwakhe emhlabeni. Wakwenza lokho. Wafika lapha eSiyamu
            wakha umuzi wakhe lona ekade siwubuka ngaphandle. Wakhuthaza abantu balapha ukuthi bakhe
            imizi emihle, bafundise izingane zabo; bakhuthalele izinto zempucuko. Bakwenza lokho abantu
            bebonela kuye. Ngalenkathi uMoya wayeneminyaka engamashumi ayisihlanu. Enesiqu esikhulu.
            Ufeleba wendoda enemihlathi eqinileyo, yenkani yodwa.              Amehlo lawa ezinhlansi
     10     sengathi awabheki, ayajamela. Bonke abantu bemhlonipha uMoya, bekhuluma kahle ngaye.
            Iningi labo libheke kuye umholi ozohola abantu baseNatal nakwaZulu abathuthukise babe
            yisizwe esikholwayo, esinomhlandla. Zonke izinhlangano zizidlisa satshanyana kuMoya zimcela
            abe umongameli noma usihlalo wazo. Wayenjalo uMnu. Roma Moya.
                  UMoya wayehlezi nenkosikazi yakhe ekamelweni elikhulu. Nangaphakathi lendlu
     15     yayifakazela isimo sayo sangaphandle. Inempahla enhle yemali. Engosini laphaya kukhona
            upiyane olwenziwe eJalimani. Lwemali. Konke nje endlini kuthi, “Ngiyimali mina!”
                  UMoya wabefunda iphepha lesiNgisi, ngoba awabantu engawathandisisi; ethi isifundiswa
            singefunde lutho emaphepheni ahlelwa ngabantu abangazi lutho. Dukuduku, abheke isikhathi
            esabe silenga odongeni. Anele ukubona ukuthi sishaya liphi ihola alintshinge phansi iphepha
     20     lelo anxaphe.
                  Owakwakhe amebe ngeso uma ezwa enxapha.
                  “Kodwa uDelsie lona ulibelephi?” Kubuza inkosikazi sekuyikhanyele ukuthi ukubheka
            isikhathi nokunxapha kukaMoya kubangwa yini. “Ngimtshelile ngathi akobuya masinyane.”
                  UMoya anxaphe futhi. “UDelsie lowo ngundlebe kazizwa,” kusho yena ejamela umkakhe.
     25     “Kade ngangikutshela ngithi indlela omkhulisa ngayo kayimakhi neze. Uyamona nje.” Umkakhe
            abeke phansi inayiti lokhu wayehlezi ethunga; abheke indoda yakhe ngamehlo akhe amakhulu.
                  “Hhawu Moya, uthini uma usho njalo? Ngimona kanjani umntanami uDelsie uma
            ngimfundisa indlela yobuntu?”
                  Asukume uMoya, aqale ukuzulazula phakathi nekamelo. Usehwaqabala lapha ebusweni;
     30     umhlathi wakhe waqina wathi ngqi.
                  “Indlela yobuntu omfundisa yona iyinqaba-ke; ngoba ngiye ngithi lapho ngimsola phambi
            kwakho usuke wena uvune yena. Ucabanga ukuthi yindlela enhle leyo ngaleminyaka yokukhulisa
            intombazana? Umfake umoya wokudela izwi lami, alalele elakho? Kubesengathi nguwe
            kuphela omthandayo mina ngiyamzonda?” Athule umoya esome umlomo. Aphendule umkakhe,
     35     ngelipholile izwi.
                  “Qha Moya, kangisho njalo. Into nje ngiye ngikukhuze lapho sewumthethisa umntwana
            noma esesibonile isiphosiso sakhe. Kodwa …” Azinqume ulimi lapho ebona amehlo kaMoya
            evutha umlilo.
                  “Yebo-ke ngiyezwa, MaDutshwa,” kuphendula uMoya ngokunengwa, “Nginalo lona
     40     ulaka; kodwa noma kunjalo kakufanele ukuba uqale ukuphikisana phakathi kwami nawe phambi
            kwakhe uDelsie. Umntwana okhula ebangwa abazali ngomsindo wokuxabana angeke akhule abe
            umuntu kahle esimilweni. Masiyeke ukuxabana phambi kwakhe.”

                                                                    RRR Dhlomo, Indlela Yababi (1946)

2214-0683
                                                 –3–                M14/1/AXZUL/SP1/ZUL/TZ0/XX

      (a)   Kulesi siqephu inhloso yombhali ukunikeza isifundo kubantu abaphila esikhathini soshintsho.
            Hlaziya lolu shintsho kanye nendlela umbhali alubuka ngayo.

      (b)   Phawula ngendlela umbhali aveze ngayo abalingiswa kule ndaba kanye nedlela abasebenzise
            ngayo ukufeza inhloso yakhe yokufundisa ebalwe ngenhla.




2214-0683                                                Turn over / Tournez la page / Véase al dorso
                                –4–                 M14/1/AXZUL/SP1/ZUL/TZ0/XX

2.

                         Imfundo Ephakeme

                 Uma ngibheda ngangicabanga
                 Ngithi ngiyothol’ ukujabula
                 Uma ngigogodana nencwadi
                 Ngiqaq’ amafind’ abhaliweyo
             5   Ngiwachaza njengoba ngibona.
                 Namuhla ngizwa kuqaqamb’ ikhanda.

                 Sengichith’ isikhath’ esiningi
                 Ngiphendulana namaqabunga
                 Ezincwad’ ezibhalwe ngumLungu,
            10   Ngihlezi ngedwa busuku bonke,
                 Kuze kuchish’ ukuphum’ ilanga.
                 Namhla ngiqaqanjelwa ngamehlo.

                 Ngivakash’ izimbong’ ezimnyama
                 Zihay’ imiqondo yamakhosi,
            15   Nezinye zibong’ utshwal’ emsamo.
                 Ngafak’ ukuhlakanipha kwazo,
                 Ngakudiya nokwezabamhlophe.
                 Namuhla zixaben’ ekhanda lami.

                 Ongaqondi lutho ngalezizinto,
            20   Nozilalel’ ubusuku bonke
                 Engafundi lutho kuze kuse,
                 Engamazi uSiza noSizero,
                 NoShaka noNgqika noMshweshwe,
                 Namhl’ uyathokoza ngenhliziyo.

            25   Esakhula nabo bangafunda,
                 Ngihlangana nabo bengeyise.
                 Ngithi lapho ngishay’ unobhaqa,
                 Bona baqhamuke ngezimotho,
                 Bathuquz’ uthuli bangishiye.
            30   Namhla banjengamakhos’ omhlaba.

                 Ngiba ngisathe nginokuyeka,
                 Ngicosh’ imvuthuluk’ esemikhondweni
                 Yawontangayeth’ abami kahle,
                 Ngifumane ngisakhulekiwe
            35   Yizona izisinga zokufunda.
                 Ubumina buyangigqilaza.




2214-0683
                                               –5–               M14/1/AXZUL/SP1/ZUL/TZ0/XX

                               Namhla ngicabanga ngesikhathi
                               Lapho sengigugile saphela,
                               Ngiphuthaz’ ezikhwameni zami,
                          40   Ngizwa ziqhubushile izincwadi,
                               Zingilandela noma ngiyaphi.
                               Ake ngibon’ ukuthi zithini!

                               Ngibon’ amagam’ esizwe sonke.
                               Amehl’ amadloz’ angibhekile;
                          45   Amathong’ abeke nezihlangu,
                               Alalele ngaphansi komhlaba,
                               Athi mangingene ngikhothiswe
                               Ukhamba ngoba ngingakhohlwanga.

                               Ngikhothe ngadla ngabek’ ethala,
                          50   Ngibekel’usapho lakwaZulu,
                               Lusale lukhoth’ezincwadini,
                               Luxabane lodwa luchazana
                               Nezint’ engizibhala ebusuku,
                               Ngingazange ngizisukele ngibhale,
                          55   Ngibeleselwe yinina mathong’ohlanga,
                               Ningixabanis’ ingqond’ ebusuku.
                               Kuleyonkathi ngiyobe sengafa.

                                                                      BW Vilakazi, Amal’ ezulu (1945)


      (a)   Noma imbongi ibukeka iphoxekile ngemfundo yayo kanye nomphumela wayo, kodwa inxenye
            yokugcina iveza ubuhle bayo imfundo. Hlaziya lokhu kuphikisana kwemizwa enkondlweni
            nokuthi imbongi ikuveze kanjani.

      (b)   Phawula ngolimi lwenkondlo, ikakhulukazi ukusetshenziswa kwezithombe-magama nezifenqo,
            usho noma ucabanga ukuthi luyahambisana yini nesihloko esidingidwayo.




2214-0683
