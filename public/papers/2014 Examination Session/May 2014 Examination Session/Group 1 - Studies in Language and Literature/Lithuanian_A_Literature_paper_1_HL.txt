M14/1/AXLIT/HP1/LIT/TZ0/XX




      22140125

LITHUANIAN A: LITERATURE – HIGHER LEVEL – PAPER 1
LITUANIEN A : LITTéRATURE – NIVEAU SUPÉRIEUR – ÉPREUVE 1
LITUANO A: LITERATURA – NIVEL SUPERIOR – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2214-0125                                                                                 4 pages/páginas
                                                           © International Baccalaureate Organization 2014
                                                         –2–                    M14/1/AXLIT/HP1/LIT/TZ0/XX

Išanalizuokite vieną iš pateiktųjų tekstų:

1.

                   […] Kartą mergina netgi nuvažiavo į kurortus.   Jūra buvo tamsiai pilka, beveik mėlyna,
            o smėlis – gelsvas.  Ji tikėjosi visai ne tokių spalvų, todėl gerokai nusivylė.  Negana to, žmonių
            knibždėlyne dauguma buvo dar ir nuogi.  Užkandinėje – kopų papėdėje, netoli viešųjų tualetų,
            – kur čeburėkų kvapas tvyrojo toks sodrus, kad nors imk ir atsikąsk, įkyriai priskreto kažkoks
      5     vyriškis, greičiausiai iškrypėlis: ar jums nieko neatsitiko?   Gal galėčiau kuo padėti?   Mergina
            išėjo, nė nebaigusi užkandžiauti.  Prie užeigos kampo, viena ranka atsirėmęs į skarda aptaisytą
            sieną, stovėjo kažkoks vyras ir skausmingai vėmė.   Kai pakėlė į merginą akis, ši krūptelėjo.  
            Būtų galėjusi prisiekti, kad mato kosmonautą, kurį prieš septyniolika metų patyliukais, niekam
            nežinant, beviltiškai mylėjo.  Tik anas, iš pašto ženklo, buvo su skafandru, iš po kurio gaubto
     10     švietė laiminga šypsena, o šitas, žinoma, be skafandro, išpurtusiu, kone violetiniu veidu, ir atrodė
            mažiausiai septyniolika metų nesišypsojęs.   Iš kurortų, kur niekas nesidrovėjo išvirtusių pilvų,
            išpampusių papilvių, nudribusių krūtų, o pušys trenkė kažin kokiais – nesupaisysi – vaistais,
            mergina su pašinu širdyje pasiskubino grįžti pirm laiko.  […]
                   Mergina iš spintos nusikabina paltą, kuris atrodo dar labiau nudryžęs, per vasarą nė kiek
     15     nepailsėjęs.  Jau kone permatomas, apibrizgusiomis rankovėmis.  Ištikimąjį drabužį ji apžiūri prieš
            šviesą ir imasi operuoti.  Paltas vaitoja iš skausmo ir dūsauja iš dėkingumo, kol galiausiai nurimsta
            pakabintas prieškambaryje.
                   Ir vėl – kiekvieną dieną, nuo ankstyvo ryto iki pavakarių, ji kilnoja siuntinius, klijuoja pašto
            ženklus, įteikia registruotus laiškus, o per pietus jau kita bufetininkė patiekia tos pačios geodezinės
     20     kavos, prie gretimo staliuko skyriaus viršininkas vėl šnypščia nosį ir čiaudėja, anapus puslangio –
            šis bent įskilęs, štai kokia permaina – šaligatvį trypia tos pačios kojos, aplink tie patys žodžiai, iš
            kavos aparato – kaip vakar, užvakar ir prieš dešimtmetį – virsta tie patys garai ir majonezu trenkia
            lygiai taip pat.  Ūmai ji panūsta visą giliai tūnančią neviltį atryti lyg kokį stemplėje įstrigusį kaštoną
            ir išspjauti – išrėkti tam prakeiktam majonezui, kad jis dvokia, tiems batams už puslangių išrėkti,
     25     kad iš tiesų jie purvini ir nėmaž nemadingi, išrėkti skyriaus viršininkui, kad negražu snargliuotis,
            kur kiti valgo.  Bet, užuot rėkusi, ji tik paspringsta atšalusia kava ir susigėdusi išbėga iš užkandinės.
                   Vakare mergina kaip visada užsipliko arbatos, užsitepa ant duonos sviesto, paskaito
            sodininko vadovą, išsivalo dantis, nusiprausia, nusišluosto, pažiūri į veidrodį, užsimerkia,
            atsimerkia, susišukuoja ir ima nusirenginėti.  Nusirengusi apsivelka naktinius.  Jie kvepia patalynės
     30     dėžės fanera.   Mergina prisuka žadintuvą.   Ūmai nelauktai netikėtai užbirbia durų skambutis.  
            Ji nutirpsta.  Staigmenos lūkestis, baimė ir ilgesys surakina sąnarius, kone atima nuovoką.  Bet tik
            akimirką.  Pritykinusi prie durų, mergina kuo atsargiau žvilgteli pro akutę.  Laiptinėje nieko nėra.  
            Ji užgniaužia atodūsį ir grįžta į kambarį.  Ir staiga susivokia  neprisimenanti, ar prisuko žadintuvą.
                   Naktį, išvarginta nemigos, keliasi iš patalo ir žadintuvą vis dėlto prisuka – dar kartą.  
     35     Toks nepakeliamas krūvis (iš dalies kalta ir senatvė) įvaro prietaisui infarktą.   Kai įprastu
            laiku reikia paskelbti naują rytą, žadintuvas jau merdėja ir čirkšti nebegali.   Po paskutinio
            silpno tik kambaryje stoja gūdi tyla.   Kietai įmigusi mergina apie tragediją nieko nežino,
            todėl pirmą kartą gyvenime pavėluoja į darbą.   Giedrą lapkričio priešpietę jos veidą čaižo
            ugninė praeivių žvilgsnių kruša, todėl slinkina dar labiau susigūžusi, dar vargiau plėšia
     40     masyviąsias duris.   Lyg maža būtų bėdos, ant savo stalo ji randa pamerktų gėlių – ak, kam
            tos patyčios?!   Likusios darbo valandos praslenka kančioje.   Pietauti mergina, žinoma, neina.  
            Į pavakarę ji susivokia nieko nebežinanti – nei datų, nei vardų, nei kelio.   Namo šiaip ne taip
            parsiranda tik vėlai vakare, išsitaršiusi, purvinais šonais, apdujusi.  Pastirusiais pirštais atsisagsto
            paltą, nusitraukusi vengierkas numeta į kampą ir, nė nežiebdama šviesos, griūna į lovą.


2214-0125
                                                       –3–                   M14/1/AXLIT/HP1/LIT/TZ0/XX

   45             Apie trečią valandą nakties prie šoninės akvariumo sienelės priglunda pilkšvas gniutulas,
            gąsdindamas žuvytes nuslysta stiklu, paskui šauna aukštyn ir ištirpsta lubose.
                  Septynios sekundės po pusės septynių niekieno nepaliestas nusispaudžia jungiklis,
            ir kambaryje įsižiebia šviesa.   Po virduliu virtuvėje užsikuria ugnis ir netrukus užkunkuliuoja
            vanduo arbatai.  Atsidaro šaldytuvo durelės ir duoninės dangtis, sviestas lygiu sluoksniu nugula
   50       duonos riekę.  Tuo metu prieškambaryje nuplikęs šepetys stropiai blizgina batus, o juodasis paltas
            rankovėmis trina vakarykščiai išpurvintus šonus.  Kambaryje vėl nusispaudžia jungiklis.  Ji lieka
            gulėti tamsoje, vos vos prasimerkusi, vos vos prasižiojusi.  Atsirakinusios buto durys paslaugiai
            išleidžia paltą ir batus, tada vėl užsitrenkia.  Jie slenka žemyn nuo vaikystės pažįstamais laiptais,
            kiūtina puikiai žinomu keliu.  Kiemsargis, išvydęs pažįstamą siluetą, sušunka „labą rytą“ ir gūžteli
   55       pečiais, kažkodėl nesulaukęs atsakymo.

                                     Vidas Morkūnas, “Visų mūsų kaimynė” iš Reportažas iš kiaušinio (2012)




2214-0125                                                       Turn over / Tournez la page / Véase al dorso
                                    –4–                     M14/1/AXLIT/HP1/LIT/TZ0/XX

2.

                        Malonės prašymas Žiemai

                 Žiema virš trisdešimt – žinia
                 Kad dar jauna ir pavojinga
                        Moteriškė
                 Nevengia malonumų lyg daboklėj dainininkė
             5   Stverdama ne tik vyriškiams
                 Už slapčiausių kūno vietų:
                 Kerštaudama už lengvą pašaipą
                 Vamzdynuose užšaldė vandenį

                 Kaip dykumoj gyvenkit
            10   Kurioj nerasit riebaluotų indų ar grindų
                                             Neiššveistų
                 Drabužių neskalbtų ar puodų
                 Kuriuose nekunkuliuotų viralas
                 Prausimasis?  Maudynės?  Valymas dantų
            15   Jau nekalbant apie bakelį tualeto
                                             Tuščią
                 Tai vis galvosūkis
                 Po karo naščiai su vandens kibirais
                 Žemyn aukštyn
            20   Siūbuojant kiaurą dieną

                 Nuplauna mikrobus ak statusas vandens
                 Kaip įsitikinom
                               Turėtų būti dar aukštesnis
                                                        JTO
            25                              Aukščiausiuos sluoksniuos

                 Žiemuže Erika nėščia pavasariu
                 Grąžinki vandenį

                                  Tautvyda Marcinkevičiūtė, Greitaeigis Laiko liftas (2012)




2214-0125
