M14/1/AXSWA/HP1/SWA/TZ0/XX




      22140197

SWAHILI A: LITERATURE – HIGHER LEVEL – PAPER 1
SWAHILI A : LITTéRATURE – NIVEAU SUPÉRIEUR – ÉPREUVE 1
SWAHILI A: LITERATURA – NIVEL SUPERIOR – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2214-0197                                                                                 5 pages/páginas
                                                           © International Baccalaureate Organization 2014
                                                    –2–                M14/1/AXSWA/HP1/SWA/TZ0/XX

Andika uchambuzi kuhusu kifungu kimoja kati ya hizi:

1.

                   Baada ya kazi za kutwa kata, kusanya, buruta, pakia, na kutembea juu chini, alikuwa
            amechoka tiki. Juma aliwasili nyumbani na moja kwa moja akajitupa kitandani kama gunia
            baada ya kujimwagia maji ya moto. Usiku huo hakula. Chakula kwake hakikuwa muhimu.
            Ulichohitaji mwili wake ni pumziko. Usingizi ulimwiba pindi tu kichwa chake kilipodara mto.
      5     Alilala kama gogo.
                   Usiku wa manane, nje kulikuwa kumetanda giza totoro. Wingu zito jeusi liligubika mbingu
            gubigubi na katu nyota hazikuthubutu kumetemeta kama kawaida. Rasharasha za mvua zilianza
            kutematema mate ardhini zikiandamana na kibaridi kikali cha kuvunja mifupa.
                   Bi. Mayeye, mkewe Juma, ndio mwanzo anajivutia blanketi na kupinduka upande wa
     10     pili wa kitanda akiogelea katika lindi la usingizi mnono wa pono. Juma naye alizidi kulimatia
            kitandani huku kanjikunyata mithili ya mwana paka. Huko nje mvua ilivalia njuga, ikachacha
            si haba ikiandamana na mingurumo na radi kali iliyopenya nyufa za kuta za nyumba ya bwana
            Juma na kuwapiga waliolala picha za bure. Maji ya mvua sasa yalikuwa yakitiririka katika
            sehemu fulani za paa la nyumba hiyo ambako makuti yalikuwa yameoza.
     15            Alfajiri mvua ilipusa. Majogoo yalisikika yakipigapiga mbawa – ishara ya kuipokea siku
            mpya. Juma alibumburuka kutoka usingizini kama aliyebaua kitandani akamsukasuka mkewe
            ambaye usingizi ulikuwa umemteka akamwita, “Eeeeh bibie, amka nitachelewa na kibarua na
            mahamri yako leo yatapasuka tuguuni.” Kutajiwa mahamri yake alichomoka mbio kitandani
            akielekea uani kulikokuwa na jiko lake.
     20            Jikoni kulikuwa kumelowa chepechepe. Alianza kibarua cha kuzoa tope hadi kukawa
            afadhali. Aliwasha jiko akamtelekea mumewe maji ya kuoga kisha akarudi ndani kumwita na
            kuwaamsha wanawe wasichelewe kwenda shule. Ahali zake walipokuwa wakijitayarisha alirudi
            jikoni akaanza kuchoma mahamri yake baada ya kutujia nyungu yake ya mbaazi ambazo huziuza
            kila siku asubuhi pamoja na mahamri. Hiki pia kilikuwa ndicho kiamshakinywa cha familia yake.
     25     Mahamri na mbaazi haikuwa biashara pekee kwa Bi. Mayeye. Alikuwa akipika mabuyu na bisisi
            ambazo wanawe hupeleka shuleni na jioni yeye mwenyewe hukalia chungu cha uji wa ngano na
            karai la viazi barazani pake hadi magharibi. Jua likishatua ndipo yeye huingia ndani akahesabu
            hela alizopata, akapanga za kununua bidhaa zake za biashara kama unga wa ngano, hamari, iliki,
            sukari, mbaazi, nazi, vitunguu maji nau, dawa ya mchuzi (bizari), ngano nzima, viazi, mafuta ya
     30     uto, chumvi na kuni. Pesa zinazosalia hutumia kununua kitoweo, unga wa sima na mafuta ya
            taa kwa ajili ya familia yake kwani kazi ya mumewe haikuwa na mshahara wa haja. Kwa kuwa
            ilikuwa kazi ya kijungu jiko ilimbidi Bi. Mayeye ajifunge kibwebwe kimkaze kiunoni amsaidie
            mumewe kusukuma gurudumu la maisha. Alifahamu maana ya haba na haba hujaza kibaba.
                   Baada ya kiamshakinywa Juma alitoka shoti kuelekea mjini alikofanya kazi ya ushamba
     35     boi katika kampuni moja kubwa. Miale ya jua la asubuhi mbichi kamwe haikuweza kupenya
            mikono yake katika wingu zito jeusi lililogubika mbingu. Njiani alichapuka chapuchapu huku
            akirukaruka kama chura kukwepa vidimbwi vya maji ya mvua. Baridi shadidi ilimfanya
            kutetema kama kifaranga asiye na manyoya. Hakuwa na nguo muhimu ya kujisetiri na baridi.
            Alivalia kishati kilichochunjuka rangi kwa wingi wa miaka. Kishati chake kwani kilikuwa
     40     “chafuka nikufue, kauka ni kuvae”; sio kwa chaguo bali kwa ukata. Suruali yake nayo ilikuwa
            imekunjana kama iliyotolewa kinywani mwa ng’ombe baada ya kutafunwa. Haijaonana na pasi
            tangu itoke mitumbani.




2214-0197
                                                    –3–               M14/1/AXSWA/HP1/SWA/TZ0/XX

                 Juma aliwasili kazini saa mbili kasorobo akiwa mwingi wa bashasha. Hakujua chanzo
            cha furaha yote hii. Alijihisi mwepesi na mwenye ali tele ya kuchapa kazi bila gozigozi.
   45       Aliwasalimu wafanyi kazi wenzawe wote aliokutana nao huku katandaza tabasamu gego hadi gego.
            Lakini leo wengi aliokutana nao walionyesha nyuso za wasiwasi. Hilo hata hivyo halikumtia
            kibuhuti. Alipiga mluzi akielekea stoo kubadili magwada na kuchukua zana zake za kazi, ikiwemo
            surupwenye aliyoizoea, ikamzoea.

                                                       Timothy M Arege, Gitaa Na Hadithi Zingine (2011)




2214-0197                                                   Turn over / Tournez la page / Véase al dorso
                                      –4–               M14/1/AXSWA/HP1/SWA/TZ0/XX

2.

                                Mwana Kazawa

                 Mwana ku kwetu lizawa, wakunga lizalishile
                 Kwa sabuni kaogeshwa, vizuri wamvishile
                 Kwa sura walivutiwa, jina zuri wampile
                 Kenya mwanetu kazawa, nane nne nne jina.

             5   Mwana kaliamwa ziwa, vyakula bora alile
                 Sote humu furahia, kupokea atujile
                 Wa wote mwenetu kuwa, shimeni tumuenzile
                 Kenya mwanetu kazawa, nane nne nne jina.

                 Mwana hatuwa chukuwa, hadi akoomalile
            10   Kitaka kukaa huwa, tanza sota hapa pale
                 Tainuka kihofiwa, mara chini angukile
                 Kenya mwanetu kazawa, nane nne nne jina.

                 Mwana guu tainua, na jingine ajongele
                 Hivyo kutembeya huwa, kusuwasuwa endele
            15   Kichwa imara takuwa, tachapuka kwenda mbele
                 Kenya mwanetu kazawa, nane nne nne jina.

                 Mwanatu ja yai huwa, ndivyo twambile wavyele
                 Na maradhi kukingiwa, katu zisimwue ndwele
                 Wa nguvu mlo kupewa, afyaye ahifadhile
            20   Kenya mwanetu kazawa, nane nne nne jina.

                 Mwana hata kazaliwa, na mguu akosele
                 Mbali hawi tupiliwa, “chungu mzazi patile”
                 Mguu mwana tapewa, wa bandia aendelee
                 Kenya mwenetu kazawa, nane nne nne jina.

            25   Mwana vyo si kukemewa, kwamba huwa hafaile
                 Kuteleza sio kuwa, kwamba ndiko angukile
                 Mwanetu kihimiziwa, hatimaye tashindile
                 Kenya mwanetu kazawa, nane nne nne jina.

                 Mwana huyu kindaliwa, kwa hii hali na ile
            30   budi kusitawi huwa, kisha kuelekea mbele
                 Soteni tafurahia, kwayo maanufaile
                 Kenya mwanetu kazawa, nane nne nne jina.




2214-0197
                                    –5–              M14/1/AXSWA/HP1/SWA/TZ0/XX

                 Mwanetu huyu tatoa, maarifa yafaile
                 Kwa yeye asochagua, ujuzi aupatile
            35   Si lazima ajiriwa, jua lo kali tanzile
                 Kenya mwanetu kazawa, nane nne nne jina.

                 Tama ndimi waye sawa, hapano ndo nikomile
                 Shime tundumishe kuwa, imara ipendezile
                 Si wa mbali kutupiwa, na kulaumu vivile
            40   Kenya mwanetu kazawa, nane nne nne jina.

                              S Kavuna, Nuru Ya Ushairi Mwongozo Na Uchambuzi (2009)




2214-0197
