M14/1/AXROM/SP1/RUM/TZ0/XX




      22140163

ROMANIAN A: LITERATURE – STANDARD LEVEL – PAPER 1
ROUMAIN A : Littérature – NIVEAU MOYEN – ÉPREUVE 1
RUMANO A: LITERATURA – NIVEL MEDIO – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2214-0163                                                                                   4 pages/páginas
                                                             © International Baccalaureate Organization 2014
                                                          –2–                  M14/1/AXROM/SP1/RUM/TZ0/XX

Elaborați o analiză literară orientată pentru un singur pasaj. Răspunsul dumneavoastră trebuie să
țină cont de ambele întrebări ajutătoare.

1.

                  Mi s-a mai întâmplat o dată ca o fată să dispară aşa, inexplicabil, din viaţa mea. Eu aveam
            vreo şaptesprezece ani, iar povestea a fost, desigur, una de dragoste. Spre deosebire de dispariţia
            Aurorei însă, cea a Ioanei a fost prea puţin misterioasă şi, cu toate că la momentul respectiv mi-a
            creat un puternic sentiment de absurd, a avut, în realitate, explicaţii mult mai terestre.
      5           Am cunoscut-o pe Ioana într-un fel de club. Era pe vremea lui Ceauşescu şi, într-o
            clădire unde mai funcţionau şi un cinematograf şi BTT-ul local, aveau loc tot felul de activităţi:
            cercul de dansuri populare, cercul de go, cel de şah sau cel de modelism. În această ambianţă
            propice dezvoltării tinerelor talente, un inginer, Biţă, dădea săptămânal, seara, ceea ce se numea
            o „audiţie muzicală”. Tipul era dotat, avea rude în străinătate, o groază de discuri şi o bibliotecă
     10     întreagă cu benzi de magnetofon. Se asculta „muzică bună”, adică: Jethro Tull, Pink Floyd,
            Santana, Van der Graaf Generator, Deep Purple, Robert Fripp, Emerson, Lake & Palmer,
            Led Zeppelin, Rush, Black Sabbath, Jimi Hendrix etc etc. Din când în când, fără să zică ce pune,
            Biţă mai băga şi câte un Phoenix – gest de maximă dizidenţă – şi atunci toţi ştiam ce înseamnă
            „lasă, lasă, lasă, lasă, las-o dracului de casă” sau „domnule în negru, ca un car funebru”
     15     (adică emigrarea şi Ceauşescu). Odată, în timpul unei astfel de audiţii ilicite, a venit tovarăşul
            director al stabilimentului şi l-a luat pe Biţă şi i-a frecat ridichea rău de tot; tipul s-a întors spăşit şi
            a schimbat repede Phoenix-ul cu […] Queen.
                  Ei bine, la o astfel de activitate a oamenilor muncii am cunoscut-o pe Ioana. Ea era
            bucureşteancă şi venise în Piteşti la sora unui prieten de-al lui Biţă. Terminase liceul Tonitza şi
     20     dăduse la Arte Plastice, unde fireşte că nu intrase („fireşte”, pentru că „acolo nu intri pe merit,
            sunt doar patru locuri în fiecare an şi, dacă n-ai pile, nu eşti copilul vreunui ştab sau prof sau nu te
            culci cu vreunul de-acolo, nu pupi Grigorescu!”).
                  La subsolul stabilimentului se afla un bufet unde puteai fuma şi puteai „servi o gamă”
            absolut nevariată: Cuic forever, cu momente rarisime de Brifcor (nu te servea nimeni – cumpărai
     25     Cuicul de la o mamaie care era de fapt o femeie de serviciu şi te aşezai să-l dai pe gât la
            o măsuţă). Dar, de fapt, Cuicul nu conta – principalul era că puteai fuma şi aveai ocazia să
            discuţi cu ceilalţi. Coboram la „bar” cînd băga Biţă vreo formaţie mai nasoală, gen Nazareth sau
            Electric Light Orchestra, şi aveam timp să stăm acolo vreo 45 de minute, cât ţinea muzica. Ei bine,
            când am cunoscut-o pe Ioana, am stat, desigur, mai mult de 45 de minute, de fapt am rămas până
     30     la închiderea programului, cînd mamaia şi-a scos cu mişcări lente halatul, l-a agăţat într-un cui în
            spatele tejghelei şi şi-a schimbat şlapii cu pantofii de oraş.
                  Tot timpul am discutat chestii intelectuale, despre sinucidere, Mitul lui Sisif, Camus,
            Cioran etc. Era domeniul meu şi am epatat-o pe fată. A fost foarte mirată că în Piteşti a putut să
            găsească un om care să vorbească despre lucrurile ălea. Pe de altă parte, epatarea a fost reciprocă.
     35     Într-adevăr, în Piteşti eu nu întâlnisem pe nimeni cu care să discut despre Cioran, angoase şi
            absurdul vieţii (asta nu înseamnă însă că nu existau astfel de exemplare, ci doar că eu nu aveam
            nici un contact cu ceea ce se numeşte „mediile literare şi artistice”); discutam cu Preotu’, dar pe
            el mi-l formasem singur în acest scop. Iată că, dintr-o dată, găsesc pe cineva cu care să pot vorbi
            despre ideile cultural-acneice care mă obsedau şi, în plus, mai e şi tipă. E clar că toată chestia m-a
     40     dat pe spate!

                                                         Cezar Paul-Bădescu, Tinereţile lui Daniel Abagiu (2003)



2214-0163
                                                    –3–                M14/1/AXROM/SP1/RUM/TZ0/XX


      (a)   Ce efecte creează autorul prin utilizarea persoanei I în reconstituirea universului adolescenţei
            dinainte de 1990?

      (b)   Ce rol au şi cum contribuie la crearea sensului referinţele culturale (cărți, manuale) din text?




2214-0163                                                    Turn over / Tournez la page / Véase al dorso
                                                   –4–                 M14/1/AXROM/SP1/RUM/TZ0/XX

2.

                                    Ploaia de primăvară singură,
                                    cu suliţă si cu chivără,
                                    a trecut prin pădure la pas,
                                    pe calul ei verde.

                                5   În glumă-mplinind minunile,
                                    mugurii pocneau ca alunele,
                                    şi, atingându-i haina si părul,
                                    înflorea măceşul şi mărul.

                                    Cu platoşă strălucind şi cu pene
                              10    deasupra coifului său, alene,
                                    cumpănindu-se şi visând războaie,
                                    trecea tânăra ploaie.

                                    Gorunii spuneau: “Făt-Frumos,
                                    dă-te de pe calul tău jos.
                              15    Aici dorm pajura si balaurul,
                                    strălucind la soare ca aurul.”

                                    Sub copite, sub potcoave mici,
                                    se trezeau popoare de furnici.
                                    Un melc mare auzea din casă
                              20    iarba cum creste grasă.

                                    Se făcea senin, mai senin.
                                    Cavalerul pălea ca un crin.
                                    Nu i se vedea coiful, nici faţa.
                                    Îl fura soarele, ceaţa.

                              25    Calul cădea în genunchi şi cădea
                                    suliţa, în vârf cu o stea.
                                    Numai steagul în zare se vede,
                                    pentru cine nu crede.

                                                                          Magda Isanos, Cavalerul (1941)


      (a)   Prin ce mijloace şi cu ce efecte asupra sensului poemul portretizează cavalerul?

      (b)   Comentaţi rolul meteforelor şi hiperbolelor în poem.




2214-0163
