M14/1/AXBOS/HP1/BOS/TZ0/XX




      22140025

BOSNIAN A: LITERATURE – HIGHER LEVEL – PAPER 1
BOSNIAQUE A : LITTéRATURE – NIVEAU SUPÉRIEUR – ÉPREUVE 1
BOSNIO A: LITERATURA – NIVEL SUPERIOR – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2214-0025                                                                                 3 pages/páginas
                                                           © International Baccalaureate Organization 2014
                                                      –2–                  M14/1/AXBOS/HP1/BOS/TZ0/XX

Napišite književni komentar na jedan od niže navedenih odlomaka:

1.

                   U toj zatvorskoj prostoriji prvi put sam se počeo boriti s ružnim snovima. Dotad sam
            rijetko kad sanjao, a i kad bi se to dogodilo ujutro se obično nisam sjećao snova. U tim snovima mi
            se nikad nije javljao — kao u lošim filmovima — Mirsadov lik niti detalji onog ubojstva: sve su to
            bile manje-više beznačajne sitnice, ali su djelovale košmarno, kao kad stvari promatrate kroz dno
      5     boce: sve je nenormalno i iskrivljeno. Ili nešto kao u horror filmovima, gdje i prizori s cvijećem
            djeluju pomalo zastrašujuće. Ipak, postojao je jedan detalj koji se provlačio kroz skoro svaku od
            tih košmarnih i zbrkanih slika — planinske magle. Na planinama magle obično dođu odjednom,
            doslovce niotkuda. Valjaju se u krupnim, gustim krpama, poput pramenova dima i imate osjećaj
            da ih možete hvatati rukama. Nazvati planinsku maglu maglom (u jednini) uvijek mi se činilo
     10     nepreciznim: kao da je svaka od tih krpa bila magla za sebe. Te magle ponajčešće ne traju dugo,
            tako da vam, kad magle stanu, sve nalikuje na san.
                   Jedan san, koji sam sanjao pred zoru tog dana, sam posebno zapamtio. Ne vjerujem da ću ga
            ispričati na pravi način. Uvijek su me fascinirali pisci koji su znali na pravi način opisati snove.
            Pogotovo su me fascinirali detalji za koje nije strogo naznačeno da se radi o snovima,
     15     ali već poslije prve rečenice skontate da vas podsjećaju na njih.
                   Sanjao sam zmiju. Kod nas se vjeruje da nema zloslutnijeg sna od snova u kojima se
            pojavljuju zmije. Nijednog drugog detalja (naravno, magle su se kao neizbježna kulisa javile i
            u ovom snu) — nekog krajolika ili neke druge boje osim boje zmije — iz tog sna se ne sjećam:
            kao da smo se ja i ta zmija nalazili u zrakopraznom prostoru. Zmija je bila pastelno plave boje i
     20     bez ijedne šare. Bila mi je blizu nogu. Bio sam bos i nisam se bojao da će me ujesti, štoviše kao
            da sam to priželjkivao. Stajao sam mirno, a ona se sve više približavala mojim nogama. Omotala
            mi se oko jedne noge, a da se nisam ni pomakao. Tek kad sam osjetio njen hladni dodir, u meni
            se nešto počelo mijenjati. Na kraju sam naglo povukao nogu i, naravno, probudio se. Udario
            sam jako nogom o gornji krevet i prilično me zaboljelo. Bio sam sav u znoju. Vani je bila jaka
     25     mjesečina, vidjelo se kao da je dan. Upadala je kroz prozor poput slapa: rešetke s prozora su se
            groteskno preslikavale po zidovima. Povukao sam udarenu nogu prema sebi i tek malo kasnije,
            kad sam malo došao sebi, vidio sam da mi se vezica od vreće za spavanje omotala oko te noge.
                   Vjerovao sam da se cijeli taj san ispleo oko te nesretne vezice. No, nisam oko toga puno
            razbijao glavu. Najviše sam vremena razmišljao o jednoj drugoj stvari: što bi moglo natjerati
     30     čovjeka da mirno stoji dok se njegovim bosim nogama približava zmija? Doduše postojao je samo
            jedan logičan odgovor, ali sam ga odbacio kao banalan: ujed zmije kao pokušaj samoubojstva.

                                                                        Josip Mlakić, Kad magle stanu (2007)




2214-0025
                                   –3–                M14/1/AXBOS/HP1/BOS/TZ0/XX

2.

                         Noć koju sam odsanjala

                              ocu Mesudu

                 Vozim se vlakom kroz mrak
                 zaustavlja se u mračnoj kući
                 izlazim iz kupea, ulazim u sobu
                 siluete sjede za stolom
             5   na tanjirima oblačni oblaci
                 otac sjedi na sećiji
                 otpuhuje bijele dimove
                 u sobi počinje padati snijeg
                 odgurnuh tamnu večeru
            10   tanjir se razbi kraj bratove stolice
                 on se škripavo nasmija
                 naše majke na ovom svijetu nema
                 svijeća je na stolu dogorijevala
                 otac kao za sebe reče majci
            15   – Ženo moja, kupit ćemo djeci kruh –
                 sasiječe me misao poput sablje
                 majko moja toliko si topla
                 žar cigarete na očevim usnama dogorijeva
                 sestri ispadoše iz duše dva bolna uzdaha
            20   pometoh pepeo sa poda, škripav smijeh
                 i dva bolna uzdaha, uzeh šibice te spalih
                 san o kući u kojoj nas više nema

                                 Anjuša Horozović, Skrila sam se u svoje rukopise (1996)




2214-0025
