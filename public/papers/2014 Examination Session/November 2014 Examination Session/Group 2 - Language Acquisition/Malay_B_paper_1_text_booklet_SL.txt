N14/2/ABMAL/SP1/MAY/TZ0/XX/T




      88142289

MALAY B – STANDARD LEVEL – PAPER 1
MALAIS B – NIVEAU MOYEN – ÉPREUVE 1
MALAYO B – NIVEL MEDIO – PRUEBA 1

Wednesday 12 November 2014 (morning)
Mercredi 12 novembre 2014 (matin)
Miércoles 12 de noviembre de 2014 (mañana)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




8814-2289                                                                                       5 pages/páginas
                                                                 © International Baccalaureate Organization 2014
                                                –2–              N14/2/ABMAL/SP1/MAY/TZ0/XX/T

TEKS A


       Sepanjang Jalan Kenangan

      Ada beberapa buah daerah di Singapura
       yang amat Sri sayangi. Sri berharap agar
       jika ada pun perubahan di situ, janganlah
       sampai menjejaskan imejnya yang unik.
       Tempat yang dimaksudkan itu bukanlah
       daerah Orchard Road. Bagi Sri, banyak
       tempat di dunia ini boleh mengingatkan
       Sri pada Orchard, baik dari segi reka bentuk
       bangunan, perniagaan mahupun hiburan.
       Daerah Orchard bukan tempat kenangan,
       tetapi tempat untuk membeli-belah, makan-makan
       dan berhibur. Hati Sri tidak langsung terpaut padanya. Tetapi jika anda bercakap
       tentang Geylang Serai, Katong, Kaki Bukit dan Kampung Jawa, lain pula perasaan Sri.
       Ada sesuatu yang unik di tempat-tempat ini.

      Daerah Kampung Jawa memang istimewa dalam peta sejarah Singapura. Tempat ini menjadi
       tempat perniagaan barang-barang berharga seperti perniagaan emas, tembaga, berlian dan
       barang-barang kegunaan harian seperti pakaian, makanan, minyak wangi, dan peralatan
       perkahwinan. Terdapatnya Masjid Sultan dan Istana Kampung Gelam mengukuhkan lagi
       kedudukan daerah ini bagi masyarakat Melayu.

      Dalam dunia penerbitan, di sinilah juga berkembangnya penerbitan bahan bacaan Melayu dari
       abad ke-19 hingga ke-20. Sri teringat akan zaman kanak-kanak dan remaja. Sri sering dibawa
       oleh nenek Sri ke daerah ini. Sri lihat ada juga kedai-kedai kecil di tepi jalan yang menjual
       buku dan majalah. Nenek memang pernah tinggal lama di situ. Nenek juga mempunyai ramai
       sahabat dan saudara di sana. Setelah berpindah, nenek akan selalu ke rumah sahabatnya,
       selain menjenguk pak cik Sri yang mempunyai perniagaan barang-barang elektronik.
       Apa yang Sri tidak dapat lupa ialah melalui rumah-rumah berek dua tingkat, dan di sana
       sini terdapat peniaga Melayu. Ada juga yang sedang menggiling cili dan menumis rempah.
       Bau makanan yang begitu harum sering membuat Sri kelaparan!

      Kini, apabila Sri ke Kampung Jawa, sebahagian daripada kenangan ini telah ditelan zaman.
       Namun, Sri tetap gemar mengunjungi daerah ini. Terdapat kedai-kedai makanan Islam yang
       sedap-sedap; selain itu masih terdapat peniaga-peniaga Melayu yang menjual pelbagai
       barangan dan menawarkan bermacam-macam perkhidmatan. Itulah daya tarikan di daerah
       ini kepada Sri. Tempat ini mengingatkan kita kepada Singapura pada suatu zaman dengan
       peniaga-peniaganya yang ramah, sopan dan mesra. Ini mungkin kerana kehidupan ketika
       itu kurang tergesa-gesa dan gaya hidup yang lebih santai.

                      Di ubah suai daripada Rasiah Halil, Hikayat Sri Anggerik, Pustaka Nasional (2007)




8814-2289
                                                 –3–              N14/2/ABMAL/SP1/MAY/TZ0/XX/T

TEKS B

                          Pentingnya menjaga warisan alam

        Jika kita dengarkan kembali lagu Hijau dendangan Zainal Abidin yang pernah hangat satu
         ketika dulu, pasti kita sedar akan mesej yang cuba disampaikan tentang betapa rapatnya
         alam sekitar dengan manusia. Lirik lagunya memberikan isyarat kepada kita untuk berfikir
         dan bertindak wajar terhadap alam sekitar kita.

 5      Jika kita terus mengamalkan sikap negatif dalam
         menjaga alam sekitar, kita sendiri akan menerima
         padahnya. Buktinya, perubahan cuaca yang tidak
         menentu, kesan rumah hijau, kenaikan suhu global,
         pencemaran udara dan air adalah antara kesan
10       buruk yang terpaksa kita tanggung kerana kelalaian
         kita dalam menjaga alam sekitar.

        Banyak pihak berpendapat bahawa cara terbaik
         untuk memelihara alam sekitar adalah dengan                Ibu bapa berperanan mendekatkan
         memberikan pendidikan awal kepada kanak-kanak.               anak-anak dengan alam sekitar
15       Kanak-kanak tidaklah terlalu kecil untuk memahami
         keperluan menjaga alam sekitar.

        Banyak inisiatif yang boleh diamalkan oleh ibu bapa dalam kehidupan seharian di
         rumah. Sebagai memberikan kesedaran dan pendidikan awal tentang penjagaan alam
         sekitar, ibu bapa boleh membelikan atau membawa anak-anak ke perpustakaan untuk
20       membaca bahan-bahan yang berkaitan. Secara umumnya, melalui bahan-bahan
         pembacaan seperti ini, anak-anak akan dapat mengetahui konsep penjagaan alam sekitar,
         iaitu kurangkan, gunakan semula dan kitar semula.

        Anak-anak perlu diberitahu tentang fakta-fakta yang bersifat realisitik tentang alam sekitar.
         Misalnya, beratus-ratus pokok dapat diselamatkan daripada ditebang jika kertas-kertas
25       terpakai dikitar semula. Begitu juga tentang kitar semula bahan buangan yang mampu
         menjimatkan kos pembuangan sampah. Mereka juga perlu diajar tentang bagaimana
         menjimat penggunaan air dan elektrik. Suis elektrik dan lampu perlu dimatikan jika tidak
         digunakan lagi. Satu lagi contoh penjimatan ialah menggunakan semula air cucian beras
         untuk menyiram tanam-tanaman.

30      Majalah-majalah atau surat khabar lama boleh digunakan semula dengan cara
         mengumpulkan artikel-artikel tertentu untuk dijadikan buku skrap atau ensiklopedia
         peribadi tentang topik yang menjadi minat mereka. Pakaian lama boleh dibuat kraf
         tangan seperti beg, selimut atau alas meja. Tin atau botol plastik pula boleh diubah suai
         menjadi tabung atau bekas alat tulis. Mereka juga boleh digalakkan untuk menyertai
35       program yang berkaitan dengan pemeliharaan alam sekitar. Misalnya menyertai program
         membersihkan kawasan kejiranan, menyertai ceramah atau kempen penjagaan alam sekitar
         dan sebagainya.

                   Di ubah suai daripada Khairunneezam Mohd Noor, http://www.utusan.com.my (2010)

8814-2289                                                Turn over / Tournez la page / Véase al dorso
                                                 –4–              N14/2/ABMAL/SP1/MAY/TZ0/XX/T

TEKS C
                                 Perasmian Minggu Penulisan

           Yang dihormati, tuan pengerusi majlis dan para hadirin sekalian. Selamat pagi dan salam
            sejahtera kepada semua. Terlebih dahulu saya ingin mengucapkan tahniah kepada pihak
            penganjur kerana berjaya mengadakan Minggu Penulisan ini. Saya amat gembira diundang
            sebagai tetamu terhormat untuk merasmikan majlis ini.

 5         Hadirin sekalian,
            Sejak beberapa dekad ini, negara kita telah berjaya melahirkan ribuan penulis dan
            pengkarya yang aktif dalam bidang pendidikan, ekonomi, teknologi, dan sebagainya.
            Hasil kegiatan penulisan yang berkembang ini telah menggalakkan kemunculan
            bahan-bahan tercetak seperti akhbar, majalah, dan buku.        Bahan-bahan tersebut
10          menyediakan ruang untuk penulis menyatakan pendapat, hasil minda kreatif dan semangat
            untuk berkongsi ilmu dengan masyarakat.

           Media cetak berfungsi untuk menyampaikan berita dan maklumat terkini dari dalam dan
            luar negara kepada rakyat. Penyebaran berita melalui media cetak memang berkesan
            dalam melahirkan masyarakat yang bermaklumat dan penting untuk membangunkan dan
15          memajukan negara. Selain itu, penyebaran budaya, dan adat resam kaum-kaum utama
            dalam negara dapat membantu persefahaman. Rakyat dapat memahami perbezaan antara
            kaum. Semua ini memerlukan penulisan yang dapat menyampaikan idea dengan mudah dan
            berkesan agar dapat difahami dan dihayati oleh segenap masyarakat.

           Media cetak juga diperlukan untuk menerangkan dasar pemerintah. Rakyat akan lebih
20          memahami matlamat pemerintah untuk membaiki kehidupan rakyat. Cerita tentang
            kejayaan pemerintah yang disampaikan akan mengukuhkan kepercayaan rakyat terhadap
            pemerintah tersebut.

           Hadirin yang dihormati,
            Biarpun kini media cetak  [ – X – ]  bersaing dengan pelbagai media massa yang lain
25          seperti televisyen, radio, dan Internet, namun  [ – 24 – ]  media ini tidak dapat dinafikan
            sama sekali. Walaupun Internet sudah lebih  [ – 25 – ]  kaedah ini hanya dapat dinikmati
            oleh penggunanya yang mengetahui  [ – 26 – ]  mendapatkan informasi. Oleh itu, cara yang
            mudah ialah memperoleh maklumat  [ – 27 – ]  media cetak.

           Sesungguhnya hasil penulisan ini amat penting dan luas. Media cetak dapat menimbulkan
30          pelbagai kesan yang positif mahupun negatif. Sama ada negara itu maju atau sebaliknya
            atau sesebuah masyarakat boleh bersatu atau berpecah turut dipengaruhi oleh penulisan.
            Oleh itu, saya berharap agar golongan penulis sekalian dapat menghasilkan karya yang dapat
            memberikan faedah kepada masyarakat dan negara. Jangan sekali-kali menyalahgunakan
            bakat dan kebolehan anda untuk perkara yang sia-sia.

35         Moga-moga ucapan ini dapat dijadikan panduan. Dengan ini saya merasmikan Minggu
            Penulisan ini. Sekian, terima kasih.


            Di ubah suai daripada Karangan oleh Pengarang Buku Teks Bahasa Malaysia, KBSM (2011)



8814-2289
                                                  –5–             N14/2/ABMAL/SP1/MAY/TZ0/XX/T

TEKS D


                                       Remaja Inovatif
           Ingin bertemu dengan dua remaja inovatif dan berbakat ini? Lungsurilah lelaman web
            www.remajainovatif.com untuk maklumat lanjut.

           Sarah Abdul Halim
            Umur: 16 tahun
            Pencapaian Terkini: Juara Anugerah Saintis Muda
            Projek: Kesan telefon bimbit kepada alat penggerak jantung

           Sarah gemar bermain bola keranjang. Dia berasa bahawa tubuh manusia merupakan
            satu ciptaan yang kompleks. Cita-citanya menjadi seorang penyelidik. Guru Sains Sarah
            mengatakan bahawa Sarah suka bertanya dan sentiasa menunjukkan semangat dan minat
            dalam pelajarannya.

           Sarah membuktikan bahawa telefon bimbit membawa kesan kepada alat penggerak
            jantung. Kajian dijalankan dengan sebuah hospital tempatan. Melalui kajian ini,
            Sarah mendapat idea untuk menjalankan eksperimen ini apabila ayahnya membawa
            pulang telefon bimbit untuk diuji. Setiap kali ayahnya menguji telefon, Sarah mendapati
            kadar degapan jantung ibunya yang menggunakan alat penggerak jantung menjadi pantas.
            Sejak itu, alat penggerak jantung diperbaik agar tidak dapat dipengaruhi oleh sebarang
            alat elektronik.


           Farhan Syeikh Omar
            Umur: 17 tahun
            Pencapaian Terkini: Juara Anugerah Pengusaha Muda
            Pemilik "Sangkar Emas"

           Farhan pemain klarinet dalam pancaragam sekolah. Beliau juga boleh bermain piano,
            gemar membaca dan bermain permainan komputer. Menurut bapanya, Farhan mempunyai
            bakat dalam bidang seni dan suka meneroka, mencuba sesuatu yang baharu dan berani
            menghadapi cabaran.

           Farhan gemar membina sangkar burung. Dia mula menerima tempahan sangkar burung
            setelah rakan-rakan niaga bapanya dari luar negara memuji keindahan sangkar yang dibina.
            Sejak itu, Farhan menerima banyak tempahan dan akhirnya dia membuka sebuah kedai
            menjual sangkar burung sebagai perhiasan. Selain itu dia juga menggunakan Internet
            untuk menjual sangkar itu ke luar negara. Cita-citanya menjadi seorang pengusaha
            tercapai kerana dia tidak mahu mengaku kalah.


                                      Di ubah suai daripada Jendela Bahasa, Kursus Ekspres, Buku 4A/5A,
                                                                Kementerian Pendidikan Singapura (2005)



8814-2289
