M17/1/AXDAN/SP1/DAN/TZ0/XX




Danish A: literature – Standard level – Paper 1
Danois A : littérature – Niveau moyen – Épreuve 1
Danés A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0051
     4 pages/páginas                                      © International Baccalaureate Organization 2017
                                                    –2–                   M17/1/AXDAN/SP1/DAN/TZ0/XX

Skriv en litterær analyse af én af de følgende to tekster. Du skal besvare begge spørgsmål.

1.

                                           Samvittighed sort som blæk

          Den sommer min far tiltrådte som skoleinspektør på en stor skole i Hvidovre skete der et uheld,
          som bogstaveligt talt formørkede hans tiltræden, hans slid og familiens ellers lyse udsigter.
                 En af mine venner sagde engang: Den der siger ja til at tiltræde en ledende stilling har
          solgt sin violin.
      5          Det har jeg siden tænkt meget over.
                 Jeg kender mange der har solgt deres violiner for at blive noget ved musikken – og det er
          jo noget ejendommeligt.
                 Det giver vågne nætter og kredsløbsforstyrrelser.
                 Og jo tungere man tager sit ansvar des tungere bliver arbejdet og des flere strenge ryger
     10   der på violinen.
                 Idag har skoleinspektører mere hjælp og bistand end da min far tiltrådte. Dengang måtte
          han f.eks. selv lægge lærernes skemaer og det er netop dette tunge hverv der blev årsag til
          formørkelsen.
                 Jeg ville selv være ude af stand til at finde ud af den slags.  Det foregår sådan at man
     15   først beder lærerne sende deres skema-ønsker for det nye skoleår og det kan være højst
          indviklede ønsker der indkommer.
                 F.eks. er der en der helst vil møde klokken 10 og en anden der helst vil have fri kl. 12. Så
          er der nogen der ønsker 22 regnetimer og andre der ikke under nogen omstændigheder vil have
          regning men til gengæld mange historietimer. Der er en der vil have onsdag fri (fordi han eller
     20   hun måske går på Lærerhøjskolen) og så er der en anden der helst vil have torsdag fri.
                 Umiddelbart lyder det jo ikke så vanskeligt, men vanskeligheden består i at få alle disse
          sære og højst uensartede størrelser til at passe sammen. I dag kan en elektronhjerne måske
          finde ud af det – men dengang sad min far med det nat efter nat.
                 […]
                 Han vågnede badet i sved. Det var midt om natten og vi sov uden at ane noget om hans
     25   bekymringer og han listede ind på sit kontor og der lå skitserne og han satte sig til at forsøge
          igen og gjorde én utilfreds og ti desperate og syv tilfredse og 14 ude af sig selv. Aldrig passede
          brikkerne.
                 Det er den slags der kan få folk til at gå i haven, for her kan tingene luges ud efter et
          nogenlunde overskueligt princip – men prøv at koordinere 50 skemaønsker!
     30          Han sled som besat – og han havde en energi som en stenknuser. Det skulle ende med
          at blive perfekt.
                 Jeg husker den formiddag spillet gik op. Shakespeare har ikke været stoltere, da han
          kom ud med Macbeth i hånden.  Normalt fik vi ikke vin til maden – men denne dag var noget
          særligt. Den havde en rød sløjfe om maven som en æske fyldt chokolade. Værket var endt –
     35   og fuldendt!
                 Alle var tilgodeset. Ingen ville være utilfredse.
                 Sommeren var reddet.
                 Den færdige skitse fyldte hele det store skrivebord på min fars kontor, endnu var den kun
          skrevet med tynd blyant – for hvor ofte havde han ikke måttet viske ud og skrive nye rubrikker –
     40   men her lå resultatet. 50 tilfredse lærere skulle snart få deres ønskeskemaer i hånden, ikke for
          mange mellemtimer, flugt og sammenhæng, folk havde fri på de dage de havde ønsket og fået
          de fag de havde ønsket. Alt åndede fred.
                 […]
                                                      –3–                    M17/1/AXDAN/SP1/DAN/TZ0/XX

                  … Hvilken herlig dag! Det er lige ved at han kan gå hen og hente sin pantsatte violin.
           Han blev mild og næsten overstadig. Han lovede os en tur i Tivoli og gav sig til at fortælle
45         historien om, da han som dreng blev forfulgt på den gård han boede på af et mærkeligt væsen
           der var lige i hælene på ham, da han løb for livet ned ad trapperne – klip klap kom det efter
           ham, et blodsugende uhyggeligt monstrum, der ikke var til at rende fra ligemeget hvor stærkt
           han satte tempoet op – det var SELERNE. Han havde jo været på vej i seng og så ville han lige
           hen over loftet og ned efter et æble – og selerne som han havde knappet op hang bag ham og
50         slæbte hen over gulvet.
                  Næste dag skulle jeg fylde min fyldepen. Jeg var så stolt af min fyldepen, men den var
           løbet tør. Jeg vidste at far havde blæk stående på kontoret. Jeg løb ind på det forbudte område
           og tankede op.  Det gik også fint i begyndelsen, men pludselig væltede blækhuset og blækket
           løb ud over skemaskitsen. Der var ikke en rubrik som var læselig. Alt var skrevet med svag,
55         forsigtig blyant – og blækket slettede hver eneste time på skemaet.
                  Alle disse hundreder af timers arbejde!
                  Og vi vidste det var forbudt at gå ind på kontoret. Jeg havde det som grislingen i Peter
           Plys, der tænkte på at gå til søs og blive sømand.
                  Hvordan ville det gå når far kom hjem? Hvem skulle sige det til ham?
60                Alt står hen som i en tåge. Mor sagde det og han løb ind på kontoret og han stod længe
           og betragtede den kæmpemæssige sorte flade, men han blev ikke vred.  Han satte sig ned.
                  Jeg ser ham sidde udtryksløst foran denne store sorte plamage – og min samvittighed
           bliver sortere end det blæk, der flød.
                  Det utrolige er ikke at skemaet blev færdigt, da skolen begyndte, skønt det er utroligt nok.
65         Det utrolige er at han hverken blev vred eller bitter. For mig blev det et billede på nåden, som er
           den samme selv når vi har overtrådt budet og har samvittighed sort som blæk.

                                                                Johannes Møllehave, På myrens fodsti (1982)


     (a)      Kommentér fortællerens forhold til sin far, som det er skildret i historien.

     (b)     Hvordan bidrager kompositionen og fortællerstemmen til fremstillingen af historiens
             budskab?




                                                               Turn over / Tournez la page / Véase al dorso
                                                    –4–                     M17/1/AXDAN/SP1/DAN/TZ0/XX

2.

                                          Forår ved Mariager fjord

                                 To gyldne sommerfugle fandt hinanden,
                                 og otte gyldne vinger bar dem bort;
                                 en lillebitte skovmus fandt en anden,
                                 og de – nå ja, de fristedes af fanden,
                            5    og livet er så altfor, altfor kort.

                                 Madonna riede med silketråde
                                 så fermt, at der føg trevler trindt omkring.
                                 To spætter koblede så spættekåde1,
                                 at gøgen dydelig tog fat og spå’de
                           10    dem reden fuld af spættekåde ting.

                                 Der skød primula og anemoner,
                                 og der skød gøgeurt af jordens lænd
                                 – der kom hundreder af millioner
                                 af muntre, lattermilde blomsterkoner
                           15    og muntre, lattermilde blomstermænd.

                                 For det var forår, og der var larmen
                                 i hver en lysning af solens værk,
                                 og på en græspude midt i varmen
                                 sad smedens tøs knappet op for barmen
                           20    og sy’de løs på en lille særk2.

                                                                        Nis Petersen, Nattens Pibere (1926)



1
     kåd (på ældre dansk): munter, glad
2
     særk: underkjole


       (a)   Hvordan og med hvilken effekt beskrives planteverdenen og forskellige dyrs adfærd i digtet?

       (b)   Hvilke sproglige midler bliver brugt for at skildre naturens opvågnen?
