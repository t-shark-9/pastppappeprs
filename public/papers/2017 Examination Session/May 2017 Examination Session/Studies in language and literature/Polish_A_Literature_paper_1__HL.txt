M17/1/AXPOL/HP1/POL/TZ0/XX




Polish A: literature – Higher level – Paper 1
Polonais A : litterature – Niveau supérieur – Épreuve 1
Polaco A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2217 – 0153
     3 pages/páginas                                     © International Baccalaureate Organization 2017
                                                  –2–                   M17/1/AXPOL/HP1/POL/TZ0/XX

Dokonaj interpretacji jednego z podanych tekstów.

1.

                Z metrem sprawa jest higieniczna, epidemiologiczna. Nie mieści mi się to w głowie, że w
          tym postmodernistycznym, a właściwie postfizycznym, POSTREALNYM świecie nagle – coś
          takiego. Przyjaźń przez Facebook, sport na konsoli, [...] wychowywanie dzieci przez Skype’a,
          martwe ryby w rzekach, martwe ptaki na drzewach, martwe drzewa; hologramy, wakacje w
      5   kosmosie, żele antybakteryjne i żele probiotyczne, i żele anty-probakteryjne dwa w jednym, i
          nagle w tym wszystkim nadjeżdża wagon metra. Po brzegi pełen buzującej, tętniąco-pulsującej,
          skłębionej, namolnej, bezładnej, fizycznej do szaleństwa masy ludzkiej!
                Drzwi zamykają się, zasklepia się wokół mnie niekontrolowana fizjologiczna bryła. W biały
          dzień, w kraju wysoko rozwiniętym, przylegam całą powierzchnią ciała do ciał innych ludzi.
     10   Słyszę bicie ich serc, szum mózgów, szmer krwiobiegów, czuję wilgoć oczu i turgor jam
          brzusznych ogarniętych procesami digestywnymi; monotonny ambient życia, którego jestem
          częścią. Wszędzie uszy, zanieczyszczone pory, plamy wątrobowe, turbany, perfumy, zęby,
          oddechy, flory bakteryjne, otwarte rany, włosy dzieci, plastry na odciskach, wąsy, z którymi
          jednam się, zespalam, skłębiam, zlepiam. Wysycenie wagonu ciałami zdaje się tak wysokie,
     15   jakby błony dzielące poszczególne jednostki mogły zwyczajnie pęknąć i pozwolić zbić się nam
          w jedną wielką bezgraniczną masę.
                Drzwi otwierają się na Royal Barber Street i ci, co pracują tam w wielkim biurowcu
          Sony, próbują wyjść. Wiją się, próbują odłączyć, wyczepić – bezskutecznie! Gapię się z
          zażenowaniem na ich histeryczne szarpnięcia, zdjęte paniką twarze, może nawet mnie
     20   to śmieszy. Do czasu. Nagle orientuję się, że w głowie zaczynają mnożyć mi się dziwne
          myśli, których nigdy nie miałam, czuję nagle, jak swędzi mnie (choć „mnie” to już za dużo
          powiedziane) nos małej Koreanki po lewej, a w moim, a raczej: naszym żołądku przewala
          się wielka porcja kimchi, które zjadła przed chwilą. Tymczasem jakiś staruszek wbija w moje
          udo strzykawkę z insuliną ręką młodej dziewczyny z matą do jogi; ktoś z odrazą łapie się na
     25   wspominaniu jej pierwszego razu, a jeszcze inny drapie się pod naszą wspólną pachą. Moja
          tożsamość, moja ukochana kolekcja bzdur, tak skwapliwie poskładana ze wspomnień, myśli,
          śmieci, gustów, obsesji, przykrości zostaje wchłonięta, zassana, rozproszona. Rozpierzcha się,
          rozpełza, rozpływa w oceanie innych...

                                                Dorota Masłowska, Kochanie, zabiłam nasze koty (2012)
                            –3–                     M17/1/AXPOL/HP1/POL/TZ0/XX

2.


                 Pieśń trzydziesta trzecia (Odyseja)

          Długa droga do domu. Zaklęty podróżny
          wraca po spróbowaniu siedmiu eliksirów,
          metalową kolejką na Opole Główne,
          jakby minęły wieki; a minęła chwila.

      5   Wszystko jakieś nieswoje. Do znajomej dziurki
          klucz, dotąd niezawodny, nie chce dzisiaj wchodzić,
          na drzwiach inne nazwisko i inne rachunki
          płacą za inne światło nowi lokatorzy.

          W świętych miejscach parkingi, adresy fałszywe,
     10   pod wskazanym numerem zgłasza się kobieta,
          lecz pani, której szukał, już tam nie przebywa,
          proszę dzwonić w sobotę, będzie nowy przetarg.

          Sąsiedzi nieobecni, w słyszanych rozmowach
          brak jednego pierwiastka, który wszystko trzymał,
     15   i w całym wielkim mieście już nie ma nikogo,
          kto by jego rodziców mógł jeszcze wspominać.

          Nad dachami konfuzja, litościwa zima
          spuszcza śnieżne zasłony, zadymkę, zawieję,
          i wspomniany podróżny, stwierdziwszy w witrynach
     20   brak swojego odbicia, wie, że nie istnieje.

                                         Tomasz Różycki, Świat i Antyświat (2003)
