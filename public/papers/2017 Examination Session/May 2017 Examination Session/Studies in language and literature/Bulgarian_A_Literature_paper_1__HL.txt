M17/1/AXBUL/HP1/BUL/TZ0/XX




Bulgarian A: literature – Higher level – Paper 1
Bulgare A : littérature – Niveau supérieur – Épreuve 1
Búlgaro A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2217 – 0029
3 pages/páginas                                          © International Baccalaureate Organization 2017
                                               –2–                  M17/1/AXBUL/HP1/BUL/TZ0/XX

Направете литературен коментар на един от следните текстове:

1.

                Светлин Вардев, двайсет и осем годишен, неженен, младши съдия в Софийски
          градски съд, седеше сам в един ресторант в югозападната част на София и допиваше
          първата си халба. Поместен в едноетажна постройка от някогашната верига
          „Мототехника“, ресторант „Аркадия“ предлагаше апетитни мезета, добро обслужване
      5   и уютна обстановка на импровизирани сепарета, прозирно оградени с крехки дървени
          решетки, множество саксии с перести папрати, пъстролисти бенджамини и дори
          няколко малки палми в дървени кашпи1 покрай прозорците, създаващи изобилие от
          зеленина. Заведението от доста години служеше на дребните му прищевки, включващи
          студена бира, пикантни мезета и самотно философстване, като добавяше към тях
     10   лукса на навика, датиращ от горните класове на гимназията. Знаеше го от времето,
          когато две бири и порция картофки лятно време отвън на терасата струваха първо пет
          лева, после петдесет, после две хиляди и петстотин, за да стъпят отново, десет
          години по-късно, на съразмерната сума от пет лева с бакшиша. Този инфлационен
          цикъл го бе превел и през фазите на възмъжаването и оцеляването, през ученичеството
     15   и студентството, през подценявани поражения и надценявани победи, през предсрочни
          избори и временни правителства, през романтика и суровост, за да го постави,
          най-сетне, в неподвижния топос на съдебната зала. Едва младши съдия, на прага на
          истинската кариера, той не обичаше да мисли за филмовия чар на корпоративните
          битки и специализираните кантори, нито споделяше схващането, че адвокатите са
     20   истинските кучета в безрадостните степи на правото. Беше узнал, че не всички конкурси
          са нагласени, а на финансовото си положение гледаше като на коварен пияница във
          вечно претъпканата и раздирана от кавги кръчма на щенията човешки. Да разчиташ на
          едно само от множество обстоятелства, даваше си сметка той, е суеверие, характерно за
          плахите и раздразнителни натури. Да ориентираш движението си по невидимия сателит2
     25   на етичното, е необозрима и вълнуваща във фаталността си привилегия.
                Нелоша метафора, кимна в себе си съдията. Твърде благоразумно той беше турил
          край на литературните си амбиции още в разгара на кандидатстудентското лято, тоест
          съвсем навреме, за да запази добри отношенията си с далнострелната муза, макар и на
          „Ви“, и да изкара едно чудесно море на Каваците3, ненакърнено от образно мислене.
     30   За свое тайно и неугасимо блаженство Вардев се беше примирил навреме с шарката на
          своя характер, беше измерил живото си тегло с висока точност и с леко сърце беше взел
          съдбовното решение да се посвети на закона – тази арматура4 на земната справедливост.
          При това той хранеше съвсем малко идеализъм, който повече служеше като вътрешна
          украса, като романтична хипербола за ежедневието, докато същината на избора му си
     35   оставаше дълбока, директна и недостъпна за позивите на мимолетното.

                                                 Вергил Немчев, Произшествие в „Аркадия“ (2011)



1
     кашпа: декоративен съд без отвор на дъното, в който се поставя саксия с цветя
2
     сателит: спътник на небесно тяло
3
     Каваците: черноморски курорт
4
     арматура: железните пръти, в една железобетонна конструкция
                              –3–                    M17/1/AXBUL/HP1/BUL/TZ0/XX

2.

                          Mоето Слабо Място

          Моето слабо място е най-обикновена сладка.
          С кристалчета, които умират да бъдат стопени.
          И с паузи, с паузи… И с една загатната,
          невидима струйка от нетърпение.

      5   Моето слабо място е обецата в брашното.
          И пръстите, и полепналите минути по тях.
          И бялото петънце на носа ти, защото
          тъкмо аз го изгубих и само аз го познах.

          Моето слабо място е твоето място на стола.
     10   И суетата да поднасяш всичко само пред мен.
          Да поднасяш трептения… И една плаха и обла
          извивка на парата от чая зелен.

          Като трупаш ухания, ти ме правиш безпомощен.
          И времето има вече друг ритуал.
     15   Моето слабо място е, че не искам да мога
          да забравя за по-сладката от сладка печал.

          Моето слабо място са твоите тъжни усилия.
          И жуженето на устата, и следобедът, отлетял настрани.
          Помогни ми да открия ъгъла, където си скрила
     20   страховете и пудрата захар, която трепти.

          В този ъгъл е паякът – той е наше дете от години.
          Покани го да слезе – нека маха щастливо с ръце.
          Моето слабо място е, че когато ме има,
          той минава по масата и не може да спре.

     25   Моето слабо място е, че ти се луташ разчупена
          и се рониш, и храниш пипалцата на въздуха риж.
          Аз едва си дойдох… А ти трупаш и трупаш
          сладки хълмчета. И във всички посоки пълзиш.

                                            Николай Милчев, Влюбен сняг (2015)
