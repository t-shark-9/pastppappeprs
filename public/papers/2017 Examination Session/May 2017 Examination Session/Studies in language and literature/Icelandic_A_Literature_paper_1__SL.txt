M17/1/AXICE/SP1/ICE/TZ0/XX




Icelandic A: literature – Standard level – Paper 1
Islandais A : littérature – Niveau moyen – Épreuve 1
Islandés A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0103
     4 pages/páginas                                      © International Baccalaureate Organization 2017
                                                      –2–                      M17/1/AXICE/SP1/ICE/TZ0/XX

Skrifaðu stýrða bókmenntagreiningu um aðeins annan textann. Greining þín verður að bregðast við
báðum leiðbeinandi spurningunum sem gefnar eru.

1.

                  Hann stóð við gluggann og horfði út. Nú þegar hann hugsaði um það hafði líklega snjóað
          í nokkrar vikur – sífelld daglöng snjókoma, og ekki einhverjar stopular kommur heldur alvöru
          snjókorn, bústin, ljómandi af hvítunni í sér og fylltu heiminn af kyrrð sinni og þögn.
                  Hann hafði búið þarna á Ljósvallagötunni í einhverja mánuði, í íbúð á þriðju hæð sem
      5   sneri út að Hólavallagarði, kirkjugarðinum við Suðurgötu. Allan þennan tíma hafði hann
          lítið farið út úr húsi. Upphaflega kom hann þarna til að taka saman eigur afa síns, gera upp
          dánarbúið, en þegar því var lokið byrjaði hann að skrifa ritgerð, flutti inn nokkra bókakassa og
          fór að horfa út um gluggann, stundum daglangt. Vikum saman hitti hann engan, nema stundum
          drakk hann kaffi með pólskum náunga sem tíndi maðka í görðunum í kring. Þessi einvera var
     10   sjálfskipuð, hann gat rofið hana hvenær sem honum sýndist, tekið upp síma eða farið í göngutúr
          og bankað upp á – vinir hans voru aldrei nema í nokkurra mínútna fjarlægð.
                  En hann fór aldrei neitt, tók ekki upp símann og bankaði ekki. Hann var einn og yrði að
          vera það eitthvað áfram, jafnvel lengi í viðbót. Ástæðan sem hann gaf sér var sú að hann yrði
          að hafa næði til að klára ritgerðina, en því fór samt fjarri að allur dagurinn færi í skriftir – ekki
     15   sextán tímar, enginn tími suma dagana, og núna voru liðnir margir mánuðir sem þó höfðu ekki
          skilað honum nema broti af því sem hann vantaði til að klára. Ætlaði hann að lifa mörg ár af lífi
          sínu einsamall til að klára ritgerð? Stundum fannst honum eins og einveran, sem hann hafði
          kallað svona ruddalega yfir sjálfan sig, hlyti að stafa af öðrum ástæðum, að eitthvað myndi
          gerast – tiltölulega óljóst, en fól í sér hugmynd um að hann yrði á einhvern hátt valinn.
     20           Og seint eina föstudagsnóttina var biðin á enda. Emil lá uppi í sófa og las um „litla dauða“
          til undirbúnings fyrir einn af köflunum í ritgerðinni þegar dyrabjöllunni var hringt. Hringingin
          var hávær í þögn íbúðarinnar og hjartað í honum barðist órólega þegar hann flýtti sér gegnum
          stofuna og út í eldhúsglugga. Hann hugsaði með sér að líklega væri þetta einhver á leiðinni
          heim af fylleríi sem hefði ýtt á vitlausa bjöllu, og það sem hann sá niðri á stéttinni staðfesti þetta:
     25   skuggi sem bar við ljómandi, nýfallinn snjóinn lafði einhvern veginn á skakk utan í dyrasímanum
          og hafði líklega rekið sig óvart í bjölluna hans.
                  Hann ákvað að leiða þetta hjá sér, gera ekki vart við sig heldur bíða þess einfaldlega að
          viðkomandi hunskaðist burt eða hitti á réttu bjölluna. En hringingarnar héldu áfram þar til Emil
          þoldi hávaðann ekki lengur, flýtti sér niður stigann og opnaði.
     30           „Kalt,“ sagði skugginn þvoglumæltur, gekk framhjá honum og byrjaði að klifra eða
          hálfskríða upp stigann á undan honum og líktist stórum hundi. Þetta var stelpa, vandlega
          innpökkuð í trefil og húfu, með lítinn bakpoka á bakinu. Hann hljóp á eftir henni og spurði hvað
          hún væri að gera. Hún svaraði engu og hann ákvað að láta það eftir henni að elta hana frekar
          upp stigann en stofna til óláta frammi á ganginum.
     35           Í forstofunni rétti hún úr sér, nægilega lengi til að taka af sér bakpokann og úlpuna og
          sparka af sér skónum. Hann spurði aftur hvað hún væri að gera þarna og hún muldraði eitthvað
          um nöfn – falleg nöfn, traustvekjandi nöfn, eitthvað sem varðaði nöfnin á bjöllunni. Svo slagaði
          hún inn í stofuna, lagðist í sófann án þess að taka af sér húfuna eða trefilinn, og var sofnuð um
          leið, ekkert nema nefbroddur og bláleitar, frostsprungnar varir sáust af andlitinu.
     40           Hann breiddi yfir hana teppi og undir morgun, eftir hvers kyns vangaveltur og áhyggjur,
          sofnaði hann loksins sjálfur.
                  Þannig kynntist hann stelpunni.

                                                              Steinar Bragi, Himinninn yfir Þingvöllum (2009)
                                           –3–                     M17/1/AXICE/SP1/ICE/TZ0/XX

(a)   Skoðaðu hvernig persónurnar og atburðirnir í textanum eru settir fram og hvaða áhrif það
      hefur á skilning þinn á textanum.

(b)   Fjallaðu um þær aðferðir sem höfundur notar til að skapa ákveðið andrúmsloft í textanum.




                                                       Turn over / Tournez la page / Véase al dorso
                                                    –4–                  M17/1/AXICE/SP1/ICE/TZ0/XX

2.

                                       Leikir barna og fullorðinna

                        Ég heyrði hvísl og hróp og köll.
                        Frammi. Uppi.
                        Í næsta herbergi.
                        Heyrði nöldrað og líka grátið.

                    5   Kristján, þú ert fundinn!
                        Anna Jóna fundin! Mummi fundinn!

                        Svo hljóðnaði allt.

                        Ég fylltist óljósri spennu.
                        Þorði varla að anda.
                   10   Bærði ekki á mér í fataskápnum.

                        Ég heyrði hjartað slá í brjósti mér.
                        Annars var hljótt.

                        Það leið eilífð á hleri
                        uns ég skildi grínið:
                   15   Allir farnir út að leika.

                        Ég alltaf sóló í einhverjum skáp.
                        Ég alltaf sóló undir þykkum skráp.

                        Nú er liðin eilífð margra ára.
                        Aftur legg ég við hlustir.
                   20   Heyri nöfn skólasystkina kölluð upp.
                        Heyri nöfn vina, samstarfsfólks og ættingja kölluð upp.

                        Svo hljóðnar allt.
                        Aftur þessi óljósa spenna.

                        Og enn slær hjartað í brjósti mér.

                                                                Anton Helgi Jónsson, Nokkur ljóð (2015)


     (a)   Ræddu táknræna merkingu feluleiksins í ljóðinu og hvernig framsetning hans hefur áhrif á
           skilning þinn á ljóðinu í heild.

     (b)   Skoðaðu hvernig skáldið notar byggingu og stílbrögð (s.s. endurtekningar, andstæður og
           greinarmerkjasetningu) í þessu ljóði og hvaða áhrif það hefur á upplifun þína af ljóðinu.
