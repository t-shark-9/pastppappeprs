M17/1/AXSES/SP1/SOT/TZ0/XX




Sesotho A: literature – Standard level – Paper 1
Sotho A : littérature – Niveau moyen – Épreuve 1
Sesotho A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0175
     3 pages/páginas                                      © International Baccalaureate Organization 2017
                                                         –2–                   M17/1/AXSES/SP1/SOT/TZ0/XX

Ngola manollo ea bongoli le puo qotsulong e le ’ngoe. Karabong ea hau u tlameha ho ipapisa le lipotso
tse peli tse fanoeng.

1.

                       Ha monyako o qeta ho kwaleha, ka utlwa seeta sa ka se nkukunela mme ka leka ho se
                hlahloba. Ka se sheba empa ka makala ha ke teana le letsha la madi hona mona moo ke neng
                ke eme teng. Eta tsa ka di qhafuditse letsheng lena. Letswalo he, he! Ka hatsela mmele ke
                letswalo. Pelo ya ka ya otlela tlasetlase mme le moya ka utlwa o kena matshwafong butlebutle.
      5         Terene e ne e se e tswa boemelong nakong ena. Ka reteleha ho hlahloba bapalami ba
                bang ba ka mona ka lekaretjheng. Ka fumana ba kobile dihlooho mme eka ba iphapantse.
                Nna e le ho leka ho iphapanya, ka lelaletsa mahlo a ka hodimo mabanteng a leketlang
                hodimo. Mona teng ka teana le letsoho le kganathetseng madi mme le tshwere lerumo le
                sekametseng hantle ka hara sefahleho sa ka. Le ne le bile le eme madi a entseng bolonyana e
     10         kgwedikwenyana ntlhaneng. Madi ana a bonahala a ka nna a rothela sefahlehong sa ka neng
                kapa neng ha ke ntse ke leletse. Ka ha ke tshohile haholo, ka iphapanya mme ka sheba fatshe.
                       Ka nako eo ke ntseng ke shebile fatshe, ka utlwa motho a se a mphaphatha lehetleng.
                Ho ena le hore ke hetle, ka bona ho se ho fifala mahlong a ka. Mangole a ka a thothomela
                mme yaka ho lla manyenenyene ditsebeng tsa ka. Kelello ya lahleha metsotswana pele nka
     15         iphumana hantle. Ke letswalo, ka boela ka iphapanyetsa letsoho le mphaphathang lehetleng.
                Ka suthela pejana. Ka utlwa lentswe le se le re: “O shebileng moo fatshe?” Ntle le ho tsilatsila,
                ka sheba hodimo hape. Kgetlong lena lerumo lane le ne le se le theo-theohile mme le batla le
                le haufiufi le sefahleho sa ka jwale. Madi ane a neng a rata ho rotha, a ne a se a sa bonahale.
                Mohlomong a tlositswe kapa a se a wetse hloohong ya ka. Ka pelong ke ne ka ipotsa hore na
     20         terene ena e tla fihla neng seteisheneng sa Germiston. Ka nnete ke ne ke fumana leeto lena le
                le lelelele. Ka nna ka lelala.
                       Ka ha ke sa lokela ho sheba fatshe, le lekgetlong lena ke ne ke nahana hore monga
                lerumo a ka nna a mpotsa hore na ke shebileng lerumong la hae. Ka hoo ka reteletsa hlooho
                ya ka ka lehlakoreng le leng. Empa le mona ka iphumana ke tjamelane le mahlo a bohale ao
     25         ke bileng ka hloleha le ho pheha kgobe le ona. Mahlo ana a le maholo a bile a le mafubedu.
                Harehare a benya jwalo ka a tjhetjheiki. A tshosa e le ka nnete. Ka ha ke tshaba mahlo ana,
                ka fumana ho le molemo hore ke mpe ke tutubale ho ka qoba kgathatso. Athe ho tutubaleng
                hona ha ka ke tla iphumana ke le tsietsing. Ke hona naleng tsa phakwe tseo ke neng ke leka
                ho di qoba. Motho wa ho reng a kgaruma ho ntaela ho bula mahlo. A bile a mpotsa hore na ke
     30         nahana ho etsang. Le pele nka mo araba, ka iphumana ke se ke fofa hodimo sebakeng. Ho
                ne ho tsekisanwa ka nna. Le nna seboko ke bokolla sane se atisang ho etswa ke podi ha e
                thikgithelwa ka thipa.
                       Kaekae, ka phaphama borokong. Ka sehwa ke letswalo mme ka tlolela hodimo. Ke ne
                ke leka ho baleha tlhaselong ena e sehloho. Motho a nkgatella fatshe a bile a re ke kgobe
     35         matshwafo. Ka raha leoto empa le teng ka hloleha. Ka leka ho nahana le ho iphumana.
                Ka morao ho nakwana, monahano wa ka wa mpolella hore jwale ke se ke le lehodimong.

                                                             JM Maqubela, Makumane a thata a bophelo (1997)


          (a)     Manolla maemo ao monna enoa a iphumanang a le ho ’ona.

          (b)     Hlahloba maqiti ao sengoli se a sebelisitseng ho haha tsitsipano qotsulong.
                                                  –3–                    M17/1/AXSES/SP1/SOT/TZ0/XX

2.

                                              Ntja tsa motse ona

                                Ntja tsa motse ona li ntlhoile;
                                Ha lia ntlhoea lia ’nyonya;
                                Haesale ke otla Molomo-motšo;
                                Be ke sa e otle hobane e le mokoto;
                            5   Be ke e otla ke e khalema;
                                Ke re ntja e ruetsoe ho bohola;
                                Eseng ho tabolela batho likobo.

                                Eona e leqhoko e loma haholo;
                                E feteletse ke ho lula tseleng;
                          10    E hlola e tabolela batho likobo;
                                E hana le ba lipere ba feta;
                                Ba kaletse lipitsi li khaba;
                                Pitsi li khaba ka liqhana tsa liithati;
                                Merao e benya letseke-tseke, phatsimo;
                          15    Matinkela a mangenengene a liipone peteng.
                                Thena li nenesitse likubu, li italimile liriti;
                                Ho lla tlhako, machoba li a pepile;
                                E beta pere e theola mopalami;
                                E khutle e mo lule holimo;
                          20    E be e ntse e mo khetheletsa makoeba;
                                Pitsi e pepile mohatla ho khaola thota;
                                E leletse e qoba tomo.

                                Ke nyonyoa ke lintja le malinyane.
                                Ke maketse, ke tlakoa le ke maraki.
                          25    Marakana ana bo-Baitšepi.
                                Ntja tsa motse ona efela li ikhantša;
                                Li qetile mahe, khoho li be li ata;
                                Hoba monongoaha makhoaba a imametse;
                                Khopiso ea tsona ha li je liruoa;
                          30    Li re ruoa li bohlisa khoshane;
                                Li betsetsoe thotobolong makhoaba a li thonake;
                                A tlohele poone le lihoapa makhoakhoeng;
                                Etsoe monongoaha meketa e fokola.

                                                             PH Mohau & KK Mohau, Kiriatšoana (2015)


     (a)   Manolla maemo a hlalosoang thothokisong ena le hore na a bolela eng.

     (b)   Maqiti a sebelisitsoeng ke sethothokisi a thusitse ntlafatsong ea hau ea kutloisiso ea maikutlo
           a hlalosoang thothokisong?
