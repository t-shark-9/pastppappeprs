M17/1/AXITA/SP1/ITA/TZ0/XX




Italian A: literature – Standard level – Paper 1
Italien A : littérature – Niveau moyen – Épreuve 1
Italiano A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0111
     5 pages/páginas                                      © International Baccalaureate Organization 2017
                                                    –2–                      M17/1/AXITA/SP1/ITA/TZ0/XX

Scrivi un’analisi letteraria guidata di un solo passo. Nella tua risposta devi affrontare entrambe le
domande guida.

1.

                 Andrea le lasciò presto; capiva che le ragazze dovevano rimanere tra loro, com’erano al
          “Grimaldi”1. Ridevano, scherzavano, sollevate. Vinca pareva tornata una di loro.
                 Nell’uscire dall’Università, Silvia s’era arrestata un momento, percorrendo l’androne
          con uno sguardo affettuoso. Tutto finito, ormai: centodieci e la lode. Le avrebbero dato una
      5   pergamena col suo nome in caratteri gotici tra fregi rossi e d’oro. Bisognava telegrafare a casa,
          mettendo fine alle novene2 che laggiù recitavano da mesi per il suo buon successo. Non era
          stato difficile: è sempre più difficile immaginare i fatti che viverli. Nel suo animo era scesa una
          lieve malinconia come alla fine d’una festa di ballo. La laurea si portava via una bella fetta di
          vita; anzi, Augusta andava dicendo, una bella fetta di giovinezza. Per lei, durante quattro anni,
     10   la giovinezza non era stata che lezioni, biblioteche, libri, odore di polvere, luce della lampada a
          petrolio; fino alla notte scorsa, con la pioggia che martellava i vetri.
                 Rammentò quando era partita dal paese per venire ad iscriversi all’Università di Roma.
          Era di sera, il cielo cominciava a stellarsi. In treno non aveva chiuso occhio, temendo di
          perdere, nel sonno, ore preziose. Al “Grimaldi” […] quasi subito aveva fatto amicizia con Xenia
     15   che, come lei, voleva far presto e diventare qualcuno.
                 Presa dai ricordi, camminava adagio: le compagne la sollecitavano giacché, secondo
          l’uso, doveva offrire il vermut. Entrarono in un antico caffè della via dei Condotti dove, un
          tempo, scrittori e artisti si davano convegno. Era deserto. Sedettero sui divani di velluto rosso,
          tentando di celare l’imbarazzo di trovarsi tutte insieme in un luogo pubblico: una condizione a
     20   loro inconsueta.
                 Silvia domandò: “Che avete? Siete tutte stravolte.”
                 “Sarà la commozione” disse Augusta, sorridendo.
                 “No. Qualcosa è finito tra noi.” Le altre protestarono.
                 “Lasciatemi parlare. È bastata un’ora per separare la mia vita dalla vostra. Sono sempre
     25   la stessa, la laurea non può avermi mutato, eppure…”
                 “Eppure che cosa?” domandò Anna.
                 “Non lo senti? Insomma, io ho finito e voi andate avanti. Sarebbe meglio che partissi
          subito. Perché tornare al “Grimaldi”, ormai? Tra pochi giorni, espletate le pratiche, dovrò fare le
          valigie.”
     30          “Non posso pensarci” disse Emanuela sinceramente.
                 Silvia alzò le spalle: “Quando Vinca se ne andò, il giorno dopo la dimenticammo. Proprio
          così” disse, volgendosi a Vinca: “Non ti abbiamo nemmeno rimpianta. Perché dovreste
          rimpiangere me?”
                 Vinca confessò: “Io pure mi ricordavo vagamente di voi. […] Tutto ciò è sconsolante:
     35   dimostra che non c’è un sentimento, un sodalizio, una condizione che duri.”
                 “Ma no, è naturale” disse Emanuela: “A me la vita pare composta di tante brevi vite
          successive. In ognuna ricominciamo; e possiamo mostrarci ed essere completamente nuovi.
          Altrimenti finiremmo col venirci a noia, non vi sembra?”
          Silvia rispose perplessa: “Forse è una questione di carattere… Ma compiacersi dei distacchi,
     40   dei cambiamenti, mi pare una disposizione alla superficialità o una vocazione per la sofferenza.”
                 “Siete sempre drammatiche!” concluse Emanuela.
                 “Questo sì, è vero. È una delle tare della mia razza. Tu sei toscana…”
                 “E ricca!” aggiunse Valentina con una delle sue risatine nevrotiche.
                 “Che c’entra il denaro?” Emanuela obiettò.
                                                         –3–                       M17/1/AXITA/SP1/ITA/TZ0/XX

    45                “C’entra, c’entra sempre…”
                      “E la Toscana?” insisteva Emanuela. “Non potremo mai essere un popolo serio,
               coordinato, con questa mania delle regioni.”
                      “Infatti, non credo che lo saremo” disse Silvia. “Non vorrei cominciare a esercitare oggi
               stesso, infliggendoti una lezione di storia. […] Meglio la psicanalisi… Senti, hai mai avuto
    50         paura, tu, nell’attraversare un’arteria importante o una grande piazza?” […] Lo stupore di
               Emanuela equivaleva un diniego. “Io, sì.”
                      “Perché sei miope.”
                      “O perché non sono abituata al traffico di una grande città… Sono i pretesti che fornisco
               agli altri. Ma, in verità, ho sempre paura che un pericolo repentino e inarrestabile mi colga sola,
    55         indifesa. […] Separarci da ciò che possediamo – un’amicizia, uno spazio per vivere, anche
               l’esiguo spazio di una camera – è un ardire che ci sgomenta.”
                      “Ti sembrano discorsi da fare proprio oggi che sei dottoressa?” le rimproverò Vinca.
                      “Hai ragione: sono pedante, noiosa, insoddisfatta… Drammatica!” Silvia rispose
               sorridendo, e strinse col braccio le spalle di Emanuela. (“Proprio oggi, invece” pensava:
    60         “perché oggi intuisco quanto sia temerario andare incontro all’avvenire, difesa soltanto da un
               pezzo di carta.”)

                                                              Alba De Cespedes, Nessuno torna indietro (1938)




1
    Grimaldi: un collegio a Roma in cui le ragazze protagoniste del racconto vivevano
    al tempo dei loro studi universitari
2
    novena: pratica di devozione religiosa della durata di nove giorni, per onorare un
    santo o – come in questo caso – per domandare una grazia



         (a)      Esamina l’atmosfera del passo e come essa contribuisca alla tua comprensione dei temi
                  principali in esso trattati.

         (b)      In che modo l’uso delle descrizioni e dei dialoghi mette in risalto la rappresentazione dei
                  personaggi e il significato complessivo del passo?




                                                                      Turn over / Tournez la page / Véase al dorso
                             –4–                       M17/1/AXITA/SP1/ITA/TZ0/XX

2.

                     Autunno veneziano

          L’alito freddo e umido m’assale
          di Venezia autunnale.
          Adesso che l’estate,
          sudaticcia e sciroccosa,
      5   d’incanto se n’è andata,
          una rigida luna settembrina
          risplende, piena di funesti presagi,
          sulla città d’acqua e di pietre
          che rivela il suo volto di medusa1
     10   contagiosa e malefica.
          Morto è il silenzio dei canali fetidi,
          sotto la luna acquosa,
          in ciascuno dei quali
          par che dorma il cadavere d’Ofelia2:
     15   tombe sparse di fiori
          marci e d’altre immondizie vegetali,
          dove passa sciacquando
          il fantasma del gondoliere.
          O notti veneziane,
     20   senza canto di galli,
          senza voci di fontane,
          tetre notti lagunari
          cui nessun tenero bisbiglio anima,
          case torve, gelose,
     25   a picco sui canali,
          dormenti senza respiro,
          io v’ho sul cuore adesso più che mai.

          Qui non i venti impetuosi e funebri
          del settembre montanino,
     30   non odor di vendemmia, non lavacri
          di pioggie lacrimose,
          non fragore di foglie che cadono.
          Un ciuffo d’erba che ingiallisce e muore
          su un davanzale
     35   è tutto l’autunno veneziano.
          Così a Venezia le stagioni delirano3.
          Pei suoi campi di marmo e i suoi canali
          non son che luci smarrite,
          luci che sognano la buona terra
     40   odorosa e fruttifera.
          Solo il naufragio invernale conviene
          a questa città che non vive,
          che non fiorisce,
          se non quale una nave in fondo al mare.

                                                   Vincenzo Cardarelli, Poesie (1942)
                                                      –5–                        M17/1/AXITA/SP1/ITA/TZ0/XX


1
    medusa: personaggio della mitologia greca, che aveva il potere di pietrificare
    chiunque avesse incrociato il suo sguardo
2
    Ofelia: personaggio dell’Amleto di Shakespeare, morì annegata in un fiume
3
    delirano: il verbo è qui usato nel senso etimologico di “allontanarsi dalla giusta
    via, deviare”



       (a)   Individua il tema centrale della poesia e definisci, attraverso precisi riferimenti al testo, il tono
             e lo stato d’animo in essa dominanti.

       (b)   Esamina il modo in cui l’autunno veneziano è descritto, attraverso quali immagini e artifizi
             stilistici, e commentane l’impatto sulla tua comprensione della poesia.
