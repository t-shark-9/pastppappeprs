M17/1/AXEST/SP1/EST/TZ0/XX




Estonian A: literature – Standard level – Paper 1
Estonien A : littérature – Niveau moyen – Épreuve 1
Estonio A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0071
     4 pages/páginas                                      © International Baccalaureate Organization 2017
                                               –2–                   M17/1/AXEST/SP1/EST/TZ0/XX

Teostage ühe katkendi kirjanduslik analüüs. Vastake mõlemale küsimusele.

1.

                                               LAUL HEAST

                                Koduteel
                                märkasin rahvasaginas meest,
                                kelle nägu näis kuidagi tuttav,
                                kuigi muutlik see oli
                            5   nagu kogu too imelik päev.
                                 – Tema nimi on Hea,
                                kõneles keegi mu kõrva.

                                     Hea – kordasid majade seinad.
                                     Hea – kohises teeäärne puu.
                           10        Hea – ümises kivi.
                                Mees peatus ja küsis:
                                Kas hüüdsid mind?
                                Olen ma sulle ehk tuttav?

                                Mina ütlesin: Jah, ma vist tunnen.
                           15   Sa olid seesama…

                                … Sa olid seesama
                                habras kask,
                                mille okstest läbi
                                valguselaike langes mu näole,
                           20   kui taat oma süles mind tõi
                                künnimaa äärde,
                                ja mulla
                                ja terade lõhn
                                õhus ja maas
                           25   ja taadi kodukootud kuue küljes,
                                mis oli vastu mu põske.
                                Ja põld. Ja kevad.
                                Sa olid seesama.
                                Ja see,
                           30   kui mu memm
                                nurmel kartulimullase käega
                                kohendas juuksesalgud mu näolt,
                                et ma jälle
                                kuldnokakarjaga koos
                           35   võiksin kepselda vagude vahel
                                kartulipanija kannul.
                                […]

                                – Lapse kombel tunned sa mind,
                                ütles Hea. Kas sa tõesti ei tundnud mind ära
                                oma tänase silmaga
                           40   eilseski õhtus?
                                             –3–                    M17/1/AXEST/SP1/EST/TZ0/XX

                                 Maa on täis kummalist leidmist.

                                 Mulle meenus
                                 töölt koju kiirustav inimsumm
                                 roiul päeval,
                           45    rahvast täis trammi hooletu rüsin,
                                 küünarnukid ja sõnad kui paberikuulid.
                                 Oma linna omane sagin.
                                 Märjad sirmid,
                                 torin ajast ja ilmast,
                           50    pungiltäis kandekotid
                                 (piimapudel, kapsas ja sai).
                                 – Astuge edasi, edasi!
                                 Ja sooja näpuga
                                 joonistas pisike plika
                           55    trammi aknahigisse
                                 alles õpitud A.

                                 Pehmelt kumasid tänavatuled.
                                 Rappusid vagunis tööväsind seljad.

                                 Hea täht on A.
                           60    Algus sellega algab.
                                 Ja Au.
                                 Ja Armastus maailma vastu.
                                 Ka Aatomituumade peidetud jõud
                                 selles tähes on neile,
                           65    kes oskavad leida.

                                 Hea
                                 on sõita tuubiltäis trammis
                                 ja tunda oma elavat linna
                                 siinsamas.

                                  Ellen Niit, Maailma pidevus. Luuletusi aastaist 1946–1976 (1978)


(a)   Arutle Hea erinevate avaldumisviiside üle luuletuses.

(b)   Analüüsi korduste rolli luuletuses.




                                                          Turn over / Tournez la page / Véase al dorso
                                                               –4–                  M17/1/AXEST/SP1/EST/TZ0/XX

2.

                      Olime jõudnud metsa vahelt lagendikuni, kus meile kuumus lõi vastu nagu leil.
                Kõrgelt raudteevallilt ulatus vaade mõlemile poole teed kaugele ümbrusse, kuna eel mustas
                noor kuusemets. Paremat kätt laiutasid laigulised tõopõllud, kuna pahemat kätt, niikaugele kui
                silm ulatus, valendas küpsetava päikese käes liikumatult ühetasane valmispäine rukkiväli.
      5               Lillakas põuavina täitis õhku, mis virvendas nagu meri silmapiiril. Üksikud kõrgustikud,
                raunad ja mõni krässus põõsas peenral – neile kõigile andis kuum õhuvirvendus mingisuguse
                ebaloomuliku kuju, kõik nad elasid ja liikusid, vahetades värve ning vorme, kuna nende tipud
                lehvisid ning lendlesid nagu tuleleek või õrn juuksesalk tasase tuule tõukel.
                      Kaugel, selle liikuva õhumere piiril, kerkis üksiku saarena kõrge mäeküngas, mis oli
     10         kaetud kasesaluga. Oaasina kõrves paistis ta üle kollase rukkivälja.
                      Olime jõudnud juba peaaegu noore kuusemetsani ja lootsime pääseda kõrvetava päikese
                käest ning puhata kuuskede all värskel samblal. Kuid peatusime mõlemad enne, et vaadelda
                veel neid kuuma suveõhu nõiduslikke peegeldusi.
                      Sõber oli lõpetand jutu ja vilistas mingisugust viisi. Kuid äkki katkes see, ja ta pilk jäi aineti
     15         vahtima üle rukkivälja paistvale üksikule saarele, kuna ta huulte ümber liikus vaevalt märgatav
                naeratus, nagu siis, kui äkki midagi ilusat meele tärkab.
                      […]
                      „Sa näed seal kedagi?“ küsisin.
                      „Jah, näen. Kaks pruunimusta silma, lendlevad juuksed rukkipäädega segi, peod täis
                ätseid ning kurekatlaid jookseb ja lippab ta metskitsena kergelt, naeratus näol… Jookseb, ja
     20         keegi ei saa teda kinni…“
                      „Kes?“
                      „Rukkineid. Praegu lippas ta sinna saarele…“
                      „Sul on sellest saarest seal vist mälestusi, mis sind veel praegugi köidavad?“
                      „Jah, on,“ oli sõbra lühike vastus, kusjuures ta sügavasti hingas. „Nii ilusate mälestuste
     25         omanik ollakse harva.“
                      Vaikisin kaheldes, siis leidsin kohase olevat lisada:
                      „Imelik, et ilu püsib kas mälestusis või unistusis, ega jää kunagi püsima olevikus.“
                      „Mis sellest, kas pole see ükspuha, meie hinges on ta ometi,“ vastas sõber, hakates
                tasasel sammul edasi liikuma.
     30               „Aga kaunim oleks see kindlasti, kui see ilu oleks tänapäev siin su kõrval.“
                      „Ei usu. Siis poleks ta olnud Rukkineid. Siis poleks ta olnud see, kes ta oli.“
                      „Rukkineid – miks niisugune nimi?“
                      „Sellepärast, et ta niisugune oli,“ vastas sõber, kõnelust katkestades.
                      Me jõudsime kuusemetsa. Esimeste sõõmudega voolas rind täis kuuma vaigu lõhna.
     35         Käänasime raudteelt kõrvale puie vahele. Vaikus, üksindus. Sammal nagu puhtam sammet.
                Midagi tundus siin määratus külluses, kuid see ei küllastand ometi ja äratas igatsuse millegi veel
                küllasema järele. Teab, mis see oli.
                      Tundsime jalus väsimust ja heitsime samblale. Sõber jäi selili aineti vahtima viienurgelist
                taevalappi, mida piirasid meie pea kohal kuuseladvad ja millest aegajalt üle ujus kerge
     40         rebenend pilvevaip.

                                            Redik Soar (Karl Kideri pseudonüüm), Jutt rukkineiust ja naisest (1924)


          (a)      Arutle, kuidas loob kirjaniku keelekasutus teksti meeleolu.

          (b)      Arutle, milline roll on tekstis ilul ja igatsusel.
