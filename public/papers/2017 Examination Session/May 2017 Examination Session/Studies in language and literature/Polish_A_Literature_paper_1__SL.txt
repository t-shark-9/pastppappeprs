M17/1/AXPOL/SP1/POL/TZ0/XX




Polish A: literature – Standard level – Paper 1
Polonais A : litterature – Niveau moyen – Épreuve 1
Polaco A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0155
     3 pages/páginas                                      © International Baccalaureate Organization 2017
                                                        –2–                   M17/1/AXPOL/SP1/POL/TZ0/XX

Dokonaj interpretacji ukierunkowanej jednego z podanych tekstów. Musi ona uwzględniać odpowiedzi
na oba pytania pomocnicze umieszczone pod tekstem.

1.

                       Przelatywałem Atlantyk jedenaście razy, ale nic mi to nie dało. Ogromne samoloty, stu
                pasażerów, ciasnota, nuda. Okno bez treści, nawet wody w dole nie widać, sen na wagę złota,
                a najgorsi – sąsiedzi.
                       Nie należy poznawać świata z samolotu. Właściwie nie ma wtedy świata, nie ma
      5         człowieka, nie ma życia, jest maszyna, pośpiech, zamęt w głowie. Po przybyciu statkiem do
                Ameryki T. S. Eliot powiedział, że nie lubi latać, bo wtedy w człowieku przewraca i gubi się
                dusza, a czas, który zyska się na szybkości, traci się na tym, aby wróciła na swoje miejsce.
                Nie rozstawajmy się z duszą.
                       Samochód to także podstępny przewodnik po świecie. Także supremacja maszyny
     10         nad człowiekiem, także odcięcie od rzeczywistości. Niewiele z niej da się uchwycić, gdy mija
                się wielkie przestrzenie, nie odrywając oczu od szosy (bo w gruncie rzeczy zawsze jest tylu
                szoferów ilu pasażerów). Nad podróżą unosi się terror tzw. punktu docelowego: czym prędzej
                tam dotrzeć i wysiąść według planu. Ten sportowy zapał nie pozwala na sekundę kontemplacji,
                a najprzyjemniejszy widok, jaki nas czeka, to przydrożna knajpa i karta z potrawami.
     15                Właściwie świat nadaje się, by chodzić po nim piechotą. Wtedy jest dostępny i namacalny
                od oczu do podeszwy. Najbardziej nostalgiczne wspomnienia mam ze szkolnych czasów,
                z wędrówek na Bubniszcze i Urycz, przez Synowódzko na Paraszkę, pod Kałusz, Dolinę,
                Wygodę. Nagłe polany w lasach, kiedy z chłodnego cienia wychodzi się na złotą misę kipiących
                traw, legowiska sarnie z wygniecioną pościółką, dzikie maliny wśród pajęczyn, na których
     20         rosa nie wysycha do południa, i przełęcze, przełęcze, gdzie wieje mocny wiatr i otwierają się
                dwa widoki, z prawa i z lewa, spadające w dół, z kucymi wsiami w georginiach i malwach, z
                dziewanną, z jastrzębiami pod niebem i kwiczołami* na jałowcach jesienią. Ach, gdyby można
                pójść raz jeszcze krętą i żółtą ścieżką, wydeptaną na zboczu przez krowy, albo przez gęste łąki
                po pas, pod czarne ściany buków i sosen w Karpatach.
     25                Tylko świat przechodzony nogami jest coś wart, jak przechodzone myśli. Ziemia dotknięta
                stopą staje się w jakiś sposób naszą rodzinną i łączy się z nami na zawsze. Nawet gdy
                odejdziemy od niej na setki mil, podąża powoli naszym śladem, owłada naszą pamięcią i
                gospodaruje w niej jak matka w domu.

                                            Kazimierz Wierzyński, Miasta i ludzie. W: Cygańskim wozem (1966)




* kwiczoł: gatunek ptaka



          (a)     Porównaj i skontrastuj sposoby podróżowania przedstawione w tekście oraz osiągnięte
                  dzięki nim efekty.

          (b)     Przedstaw postać narratora w powiązaniu z cechami narracji występującej we fragmencie.
                                                –3–                   M17/1/AXPOL/SP1/POL/TZ0/XX

2.

                                   pod dworcem głównym w warszawie

                                   z okien bryzgało blaskiem
                                   królował w niklach bufet
                                   biły pod sufit płaski
                                   fontanny kwiatów kruche

                               5   są tam firanki płyną
                                   dają tło cieniom sytych
                                   czy to nocną godziną
                                   czy szronowym przedświtem

                                   alkoholu symfonie
                              10   fugi jarzyn i mięsa
                                   ciszej grajcie w agonii
                                   żywy głód się wałęsa

                                   jeden głód kaszle szczeka
                                   drugi głód palce łamie
                              15   na cóż trzeci głód czeka
                                   drżąc we wnęce przy bramie

                                   wielookie zarosłe
                                   twarze głodów człowieczych
                                   to są biedne księżyce
                              20   spustoszałych wszechrzeczy

                                   dyszą kaszlają w runo
                                   wytartego szalika

                                   mówię wam przez nie runą
                                   mocne twierdze jerycha*

                                                             Józef Czechowicz, nuta człowiecza (1939)




* Jerycho: miasto w Palestynie; zgodnie z przekazem biblijnym jego mury zostały
  zburzone przez donośny dźwięk trąb.



     (a)   Omów sposoby prezentacji problemów społecznych i moralnych, poruszonych w wierszu.

     (b)   Jak użyte w utworze brzmieniowe oraz inne środki wyrazu artystycznego wpływają na jego
           przesłanie?
