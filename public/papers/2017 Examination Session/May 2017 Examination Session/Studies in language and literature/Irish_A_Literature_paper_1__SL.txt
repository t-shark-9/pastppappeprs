M17/1/AXIRI/SP1/GLE/TZ0/XX




Irish A: literature – Standard level – Paper 1
Irlandais A : littérature – Niveau moyen – Épreuve 1
Irlandés A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0699
     5 pages/páginas                                      © International Baccalaureate Organization 2017
                                                    –2–                     M17/1/AXIRI/SP1/GLE/TZ0/XX

Déan léirmheas liteartha ar cheann amháin de na sleachta seo thíos. Is gá aird a thabhairt ar an dá
cheist a thugtar mar threoir duit.

1.

                  Bhí seacht mbliana slán agam nuair a cuireadh chun na scoile mé. Mé righin beag tanaí,
          bríste de ghlas na caorach orm ach gan aon ghreim eile d’éadach abhus ná thíos umam. A lá
          buachaillí nach mé ag gabháil an bóthar go teach na scoile an mhaidin sin, rian na gríosaí fós
          ar bhrístí a lán díobh. Cuid acu ag lapadánach ar an mbóthar gan aon siúl acu. A lán acu as
      5   Daingean Uí Chúise, cuid as Gaoth Dobhair; cuid eile acu aniar ar an snámh as Árainn. Sinn
          go léir go groí rábach ar an chéad lá scoile dúinn. Fód móna faoi acstar an uile dhuine againn.
          Sinn go groí rábach.
                  Aimeargean Ó Lúnasa a bhí mar ainm ar an máistir. É dubh lom ard; cuma ghéar
          shearbh ar a ghnúis, na cnámha inti ag preabadh tríd an gcraiceann buí; gan aon tsláinte aige;
     10   cuil feirge ar a éadan i gcónaí chomh seasmhach ann lena ghruaig; gan aon mheas ar aon
          duine aige.
                  Bhailíomar go léir isteach I detach na scoile, cró beag mímhaisiúil a raibh an fliuchras
          ag teacht anuas ar na ballaí agus gach ní bog tais ann. Shuíomar go léir ar bhinsí gan focal
          gan bíog asainn ar eagla an mháistir. Chaith sé a shúile nimhneacha ar foluain ar fud an tí gur
     15   thuirling siad orms agus gur fhan orm. Dar fia, níorbh aoibhinn liom a fhéachaint orm, an dá
          shúil sin do mo chriathrú. Tar éis tamaill dhírigh sé méar fhada bhuí orm, agus dúirt:
                     “Phwat is yer nam?”
                   Níor thuigeas an chaint seo ná aon chaint eile a chleachtaítear ar an gcoigríoch, gan
          agam ach an Ghaeilge amháin mar ghléas labhartha agus mar dhíon ar dheacrachtaí an tsaoil.
     20   Níor fhéadas ach stánadh air, mé balbh ón bhfaitíos. Chonaic mé ansin go raibh racht mór
          feirge ag teacht air agus ag méadú de réir a chéile go díreach mar a bheadh néal fearthainne
          ann. D’fhéachas thart go scaollmhar ar na buachaillí eile. Chuala mé cogar ar mo chúl:
                    “D’ainm atá uaidh.”
                  Bhíog mo chroí le háthas ón bhfortacht seo agus bhíos buíoch don té a bhí do mo
     25   phromptáil. D’fhéachas go cneasta ar ar an máistir agus d’fhreagair é:
                  “Bónapárt Micheálangló Pheadair Eoghain Shorcha Thomáis Mháire Sheáin Shéamais
          Dhiarmada…”
                  Sula raibh m’ainm ráite agam ná leathráite, tháinig tafann confach ón máistir agus
          ghlaoigh sé aníos orm chuige lena mhéar. Nuair a tháinig mé a fhad leis bhí maide rámha
     30   faighte aige ina ghlaic. Bhí fearg tagtha anois ina rabharta air agus bhí greim chun gnó aige
          ar an maide lena dhá lámh. Tharraing sé thar a ghualainn é agus thug anuas orm go tréan le
          fuamán gaoithe, gur bhuail buille tubaisteach sa chloigeann orm. Thiteas i laige ón mbuille sin
          ach sular cailleadh na céadfaí ar fad orm chuala mé scread uaidh:
                     “Yer nam,” ar seisean, “is Jams O’Donnell.”
     35           Jams O Donnell? Bhí an dá bhriathar seo ag gliogaireacht i mo cheann nuair a tháinig
          mothú arís ann. Fuaireas mé féin sínte ar leataobh ar an urlár, mo bhríste, mo ghruaig agus mo
          phearsa uile ar maos ó na slaoda fola a bhí déanta ag an maide ar mo chloigeann. An t-am a
          raibh radharc ceart arís sna súile agam, bhí buachaill eile ar a chosa agus a ainm á fhiafraí de.
          Is léir nach raibh aon chríonnacht sa duine seo agus nach raibh dea-chomhairle a leasa féin
     40   bainte aige as an ngríosáil bhuailte a fuair mise, mar d’fhreagair sé an máistir agus dúirt a ainm
          tuata díreach mar a bhí ráite agamsa. Tharraing an máistir an maide ina ghlaic athuair agus
          níor stop go raibh fuil an mhacaoimh seo go líonmhar á dhoirteadh aige, an buachaill féin agus
          gan aon mhothú anois ann ach a mhalairt go fíor, é sínte ina chuachán fola ar an urlár. Agus le
          linn an bhuailte scread an máistir arís:
     45           “Yer nam,” ar seisean, “is Jams O’Donnell.”
                                                      –3–                       M17/1/AXIRI/SP1/GLE/TZ0/XX

                 Mar sin de go raibh gach créatúr sa scoil buailte aige agus Jams O’Donnell tabhartha aige
           ar gach duine acu. Ní raibh aon chloigeann óg sa dúiche gan scoilteadh an lá sin. Dar ndóigh,
           bhí go leor is gan siúl na gcos acu nuair a tháinig tráthnóna, iad á n-iompar chun an bhaile
           ag buachaillí eile a bhí gaolta leo. Ba thruamhéalach an scéal é ag an muintir a raibh orthu
50         imeacht siar arís ar an snámh go hÁrainn, gan aon ghreim bia ná bolgam bainne ó mhaidin acu.

                                                                   Myles na gCopaleen, An Béal Bocht (1941)


     (a)     Cad is féidir leat a rá faoin tslí a bhfuil an scéalaí curtha inár láthair sa sliocht thuas, agus
             conas a théann seo i bhfeidhm ar an tslí a bhfuil an scéal á insint?

     (b)     Déan plé ar an tslí a mbaineann an t-údar úsáid as an teanga agus as cleasanna litríochta
             chun príomhchúraim an phíosa thuas a léiriú?




                                                               Turn over / Tournez la page / Véase al dorso
                                          –4–                      M17/1/AXIRI/SP1/GLE/TZ0/XX

2.

                                              Dubh

          Is lá dubh é seo.
          Tá an spéir dubh.
          Tá an fharraige dubh.
          Tá na gairdíní dubh.

      5   Tá na crainn dubh.
          Tá na cnoic dubh.
          Tá na busanna dubh.
          Tá na carranna a thugann na páistí ar scoil ar maidin dubh.

          Tá na siopaí dubh.
     10   Tá a bhfuinneoga dubh.
          Tá na sráideanna dubh (is ní le daoine é).
          Tá na nuachtáin a dhíolann an cailín dubh go bhfuil an folt láidir dubh uirthi
             dubh dubh dubh.

          Tá an damh dubh.
     15   Tá an gadhar dubh.
          Tá capall úd Uíbh Ráthaigh dubh.
          Tá gach corréan a scinneann amach as an ealta dubh.

          An chaora dhubh a sheasann amach de ghnáth i lár an tréada,
          ní heisceacht í níos mó mar tá na caoirgh ar fad dubh.

     20   Tá na prátaí dubh.
          Tá na turnapaí dubh.
          Tá gach bileog cabáiste a chuirfeá síos i dtóin corcáin dubh.

          Tá an sáspan dubh
          Tá an ciotal dubh.
     25   Tá gach tóin corcáin as seo go Poll Tí Liabáin dubh.

          Tá na Caitlicigh dubh.
          Tá na Protastúnaigh dubh.
          Tá na Seirbigh is na Cróátaigh dubh.
          Tá gach uile chine a shiúlann ar dhromchla na cruinne
     30   an mhaidin dhubh seo samhraidh, dubh.

          Tá na polaiteoirí ar sciobaidh
          is iad ag baint na gcos is na n-eireaball dá chéile
          ag iarraidh a chur ina luí orainn
          nach fada go mbeidh gach dubh ina gheal.
                                                  –5–                     M17/1/AXIRI/SP1/GLE/TZ0/XX




                     35   Is an té a leomhfadh a mhisneach dó
                          nó a chreidfeadh an méid a deireann siad
                          níor mhiste dó b’fhéidir an cheist a chur
                          ab ann ab amhlaidh a chiallaíonn sé seo anois
                          nach mbeidh ins gach dubhthréimhse ach seal?

                     40   Ach ní dhéanfadsa.
                          Mar táimse dubh.
                          Tá mo chroí dubh
                          is m’intinn dubh.
                          Tá mo radharc ar feadh raon mo radhairce dubh.
                     45   Tá an dubh istigh is amuigh agam díbh.

                          Mar gach píosa guail nó sméar nó airne,
                          gach deamhan nó diabhal nó daradaol,
                          gach cleite fiaigh mhara nó íochtar bhonn bróige,
                          gach uaimh nó cabha nó poll tóine,
                     50   gach duibheagán doimhin a shlogann ár ndóchas,
                          táim dubh dubh dubh.

                          Mar tá Srebenice*, cathair an airgid,
                          ‘Argentaria’ na Laidine,
                          bán.




                                                                       Nuala Ní Dhomhnaill, Feis (1991)



* Srebenice: Tá an dán seo bunaithe ar dhúnmharú timpeall is 8,000 fear is buachaill óg i mbaile
  Srebenice/Srebenica i mí Iúl 1995 le linn an chogaidh ansin nuair a bhí an Iúgslaiv á bhriseadh suas.

     (a)   Déan trácht ar na slite ina mbaineann an dán úsáid as cleasanna liteartha chun na téamaí is
           tábhachtaí ann a léiriú.

     (b)   Cad is féidir leat a rá mar gheall ar na slite a gcuireann persona an fhile a chuid mothúchán
           in iúl maidir le príobhthéama an dáin.
