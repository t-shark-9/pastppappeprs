M17/1/AXSHO/SP1/SNA/TZ0/XX




Shona A: literature – Standard level – Paper 1
Shona A : littérature – Niveau moyen – Épreuve 1
Shona A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0643
     3 pages/páginas                                      © International Baccalaureate Organization 2017
                                                     –2–                 M17/1/AXSHO/SP1/SNA/TZ0/XX

Nyora mhenenguro yendima imwe chete. Unosungirwa kushandisa mibvunzo miviri inoenderana
nendima yawasarudaza kuumba mhenenguro yako.

1.

                      Ndigowanikwa here ndosunga mikwende yangu ndoti ndoenda kumusha kwangu ini
                ndaguma ura kudai? Ndigowanika here ndonogara pamusha pehanzvadzi dzangu dzatovawo
                nemhandara dzakaroorwa namajaya akatoroora? Nezera rangu rino ndokunosvikoti
                mumba momuroora pfe pfe pfe? Dai VaZizi naVaMutero vachiri vapenyu ndaiti pakagoipei?
      5         Ndaingonosvikotiwo zvangu aiwa, zvokwedu zvatikona Mhofu, dai machingondipawo zvenyu
                chikandiwa chenzungu. Zvino pandinonoti dukwa iye zvino musoro wachena kudai ndapaani?
                Iyo nyika igoti chii? Nyangwe vachindida zvangu ivo vanahanzvadzi hazvingasanzi ndiyo
                miedzo? Handiti vanobva vatozowana rokutaura voti, “Takambokuudza, haunzwi?” Idzo nharo
                dzanguwo nhai! Kana rwuri irwo rudo, aiwa, runoparira chokwadi. Kutiza zvangu chikoro
     10         ndichiti ndawana murume anondiwana.
                      Vahanzvadzi Cuthbert naRuka vakanga vanyatsoti, “Dai wambomira wasvitsawo makore
                gumi namapfumbamwe uchifanopindawo chikoro, iye murume wako uyu zvawati haaseenzi,
                kana nesu tingamutsvagire basa medu muHarare umu. Hauoni kuti makore gumi namanomwe
                pachiri patete?”
     15               Akagovanzwa ndiani? Ndakanga ndadaka zvangu munhu wangu.
                      Mai vangu VaZizi vakadoti, “KwaChimbimu kwawada uku, tichakunzwira. Tine hama
                dzedu dziri maZheke dzinongoti baba vopo vanodya moto kuti hicha. Ko, kuzonowanirwa
                Njanja uko, imo muManyene muno washaya here?”
                      Zvaiva nani vamupurisa kuti popi yembwa inotererwa? Kuti inobata tsuro here?
     20         Musikana ndakanga ndasungira magavhu, ngoma yakanga yarira kare, kunze kwaenda.
                      “Kana ukanoona zvakunetsa udzoke, hauna kusiya wapisa musha mwana wehanzvadzi,”
                vatete vakandiudza vondisiya nechinun’una changu pabhazi raVito.
                      Yakanondibvumburudza tsvuku imo mumba maVaNhanga asi ndikashivirira. Mazarura
                kuonda kuita ruswa ashaya kuti onokanda matsvakiraikuno nei. Ko, ivo VaChimbimu
     25         ndipo pavaigomunzwa here? “Wamutsa tsuro ndeyake!” vaidaro, iro danga rakati shaku
                nemombe. Mazarura ndipo paakazonotorawo vamwe babamukuru vokurudzi rwavo muraini
                rokwaMudzinganyama mhiri kwaMwerari ndokutinha madhonza aVaNhanga matatu nemhou
                imwe chete vokwira Manyene. Sare ini naVaNhanga tatarisana nechoto.
                      Ndipo pandingadai ndakadzokera kumusha kwangu ipapo…

                                                       Charles Mungoshi, Kunyarara Hakusi Kutaura (1983)


          (a)     Tsoropodza makakatwana ekunze nearimukati muchindima.

          (b)     Ndezvipi zvidavado zvasevenzeswa nomunyori kuti zviri kunzwika neanotaura muchindima
                  zvinzwikwevo nomuverengi?
                                               –3–                  M17/1/AXSHO/SP1/SNA/TZ0/XX

2.

                                                  Nhaka

                           Haisiri hanzu inokuuriranwa
                           Kana pfuko yedoro inosvitsanwa
                           Handi mukonde wesadza unosiiranwa
                           Kana pfuma yenhaka inorairanwa
                       5   Mukadzi munhu anosiiwa panofa murume
                           Chirikadzi handi mbatya inogohwa kana kunhongwa
                           Varunyana, vazukuru, bvirai kure!

                           Muroyi – chisvaturo – chimwaropa
                           Rameki akakangwa rakacheka nyika
                      10   Nhasi gumbo tede mumanyuchi
                           Chigayo paMurove apa
                           Sabhabha dhandanda kuGweru uko
                           Bva, zvikomba zvochijakanya
                           Ndiwo andakagadzikwa pakafa Rameki.

                      15   Handina chakanditokonya
                           Rameki ndakamupiwa nokutorerwa naMwari
                           Tichiri tese zvataive yaive pfimbi yevaviri
                           Paakaenda rangu bhuku ndakavhara.
                           Ndaigoverengei mavara adzima?
                      20   Ndakazvida nokuva Serina mudiwa
                           womushakabvu Rameki.

                           Murunyana kana muzukuru havaizoita Rameki
                           Ndakatarisa varunyana ndikaona vari vana vangu
                           Vazukuru dzaitove pwere dzandaidzoresa mbudzi
                      25   Rameki ndakamuringisa ndikamushaya zvachose
                           Hapanazve Rameki aizofa akafamba panyika
                           Zvandaimudira aive atora aenda nazvo
                           Zvaaindidira akabva aenda nazvo mupfungwa dzake

                           Ko, murunyana kana muzukuru aizoita chii pandiri?
                      30   Ndakadzamisa pfungwa pavanhu ava
                           Kuda ini here kana kuti ruchiva?
                           Ipfuma here inodiwa kana ini pachangu?
                           Itsika here yakaroverwa pachivanhu?
                           Kundishora here kuti, handingazviraramisi?
                      35   		             “musazvinetse, ndichaedza kuzvibatsira”
                           		zvakavakahadzisa zvikavasvota.

                                                                     Pelda Hove, Ngatisimuke (1998)


     (a)   Musoro wabatsira sei kunzwisisa zvinotaurwa munhetembo?

     (b)   Ndezvipi zvidavado zvashandiswa nanyanduri kuburitsa pfungwa uye zviri kunzwa chirikadzi.
