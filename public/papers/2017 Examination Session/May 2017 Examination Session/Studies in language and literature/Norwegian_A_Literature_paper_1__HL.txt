M17/1/AXNOR/HP1/NOR/TZ0/XX




Norwegian A: literature – Higher level – Paper 1
Norvégien A : littérature – Niveau supérieur – Épreuve 1
Noruego A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
   The Bokmål version is followed by the Nynorsk version.
   Do not open this examination paper until instructed to do so.
   Choose either the Bokmål version or the Nynorsk version.
   Write a literary commentary on one passage only.
   The maximum mark for this examination paper is [20 marks].

Instructions destinées aux candidats
   La version en Bokmål est suivie de la version en Nynorsk.
   N’ouvrez pas cette épreuve avant d’y être autorisé(e).
   Choisissez ou la version en Bokmål ou la version en Nynorsk.
   Rédigez un commentaire littéraire sur un seul des passages.
   Le nombre maximum de points pour cette épreuve d’examen est de [20 points].

Instrucciones para los alumnos
   La versión en Bokmål es seguida por la versión en Nynorsk.
   No abra esta prueba hasta que se lo autoricen.
   Elija la versión en Bokmål o la versión en Nynorsk.
   Escriba un comentario literario sobre un solo pasaje.
   La puntuación máxima para esta prueba de examen es [20 puntos].




                                                                                               2217 – 0145
                                                           © International Baccalaureate Organization 2017
                                       M17/1/AXNOR/HP1/NOR/TZ0/XX BOK




            Norwegian A: literature – Bokmål version

          Norvégien A : littérature – Version en bokmål

           Noruego A: literatura – Versión en bokmål




4 pages/páginas
                                                  –2–            M17/1/AXNOR/HP1/NOR/TZ0/XX BOK

Skriv en litterær kommentar til en av de følgende tekstene:

1.

                                            Vintersolhverv

                              Frostrøk. Sporvognens ruter kalket
                              og brolegningen spruter lik en ambolt
                              under arbeidshestens jern.
                              I småsprang gjennom nattlige
                          5   gater (forbi en stakkåndet pike i beksøm)
                              aner du neppe at nå
                              stiger solen alltid høyere!

                              Trett av den evige
                              oppstandelsen til livet er du
                        10    som ser den samme serien av prospektkort,
                              filmavis: trampende føtter
                              på et skøytemesterskap, skogen i kupler,
                              og så: grenen som retter seg
                              når sneen raser i en sky av pudder,
                        15    klisterføre, kvaelukt, råken ved oset,
                              Hardangerfjord
                              bak vippende epleblomster, og ved Kirkenes
                              kronblad opp mellom iskrystaller!

                              Trett av den evige gjenkomst er han
                        20    som ligger ved sommerens tjern, skyggende
                              for øyet med hånden, under en himmel
                              hvis blå tone bare skifter
                              i hans eget sinn: smørblomster
                              kjenner han igjen fra i fjor,
                        25    og prestekraver. Han må smile
                              når han husker fjernt et gult
                              gjenskinn på hennes hake. Ungkar,
                              fattigmann, stakkar. Vi eldes, eldes,
                              men naturen er seg lik!
                                                     –3–              M17/1/AXNOR/HP1/NOR/TZ0/XX BOK

                      30    Blindt
                            er det øye som ikke ser døden
                            uten med timeglass, ventende
                            på din redde sjel: trær knekkes, regnskyll
                            bortfører planters røtter,
                      35    blodspor til et hi,
                            døgnfluer,
                            og bak søplekassen spriker en rotte med stive ben.
                            Fjellblokker faller
                            i havet, flodbølgen går over Tafjord*. Delta
                      40    bygd av en elv med grus
                            fra en høy bredd. Mjøsa fordamper og
                            faller som sne i Rondane.
                            Anorganisk omveltning, død uten påskemorgen.
                            Døden.
                      45    Vintersolhverv. Mørket viker
                            over en fremmed jord.

                                                                              Carl Keilhau, Over broen (1947)



* Tafjord: ved en naturkatastrofe i 1934 raste et stort fjellparti ut i fjorden og
  flodbølgen tok livet av 40 mennesker




                                                                  Turn over / Tournez la page / Véase al dorso
                                                     –4–             M17/1/AXNOR/HP1/NOR/TZ0/XX BOK

2.

                  Marit er aldri samtidig med det som hender henne. Hun har ingen sans for at noe skjer nå.
          Da stirrer hun videre på fjerne ting.
                  Det åndsfraværende uttrykket har gitt henne ord for å være et problem, men hun gjør det
          ikke med vilje. Hun har bare aldri skjønt hvilken særlig interesse folk kan ha av noe fordi det
      5   foregår i øieblikket.
                  Hun senker den halvåpne gamle avisen med krøllet gul lapp og spekulerer på det samme
          som hun har studert på hver morgen i alle de åtte årene hun har kjørt inn til Oslo med 8,34-trikken
          og ut igjen med syv over fire: Hvorfor hun gjør det.
                  Hvorfor gifter du dig ikke? spør noen. Hvorfor reiser du ikke? spør andre.
     10           Når alle spør, nytter det ikke å spørre dem.
                  –––
                  Hver morgen blir hun vekket første gang, og hører de første morgentrikkene gå innover
          som tomme trusler. De synger op på den hule broen ved skolen, og forsvinner i myggefin dur
          inn mot byen. Hun sovner, og blir vekket igjen (ja, jeg er våken), ruller strømpene op som et
          rullegardin, tygger i sig den mosaikkblå hestepølsen som far liker, skaver av geitostens utgravde
     15   vikingskib (luftige engelske frokoster, ristet brød, duftende te og syltetøi), triver med sig den
          utleste avisen, jumper over sølepyttene forbi gartneriet, og svinger op på perrongen akkurat idet
          hun hører den tunge duren av trikken over broen bak sig.
                  Men først når hun rekker sesongkortet frem og hører det bløte, saftige klippet av den store
          knipetangen til konduktøren, opfatter hun at det er en ny dag, og at hun altså sitter her idag også,
     20   som hun har sittet her hver hverdag i alle disse åtte årene siden hun tok artium.
                  Og hver dag er det henne like ubegripelig.
                  Hun kastet ikke et blikk på det gamle gartneriet, som hun har sett i alle herrens år, der hun
          i fri galopp satte avsted i det siste, elastiske halve minuttet. Hun ser det efterpå som en
          film: …jorden ligger mars-mørk, med et nesten umerkelig regn som løfter rå damp op lik et
     25   bryggerhus. Stammene på epletrærne vrir de lysegrå knaggene som en avstumpet,
          myrbrent urskog i skodden… Hun ser sig selv bakfra, med lange skolepikeben, der hun løper
          saksende som en passer bortover stien forbi drivhusene… lillekonvallenger dugger blekt inne i
          glass-somrene sine, mens hun tar den smørningssleipe stien i skrevende byks…
                  Idag gjaldt det å være presis — det hadde hun også tenkt uten å vite det før nå efterpå, —
     30   for det er tåke, og da setter vognføreren alltid sin ære i å være i rute.

                Her sitter hun i dette rullende selskapet av avis-smetrende døvstumme, som kan
          hver føflekk og hver skinnkant på hverandre, hver rynke og hver krøll — men hvis sivile liv,
          utenfor trikken, er verdener borte, — i høiden et navn.
                Der sitter han som pleier å få lurt sig på foran henne, og der er hun som fikk sydd om den
     35   grønne efter jul.
                Møter en uventet en slik nær omgangsvenn fra trikken som en aldri har vekslet et ord
          med — ute, i et teater, i en garderobe, da rødmer en av overrumplet bekjentskap, ser hektisk
          og stivt forbi hverandre… Noe så ukjent som oss to har vi aldri møtt. Mennesker som sitter sig
          sammen inn til levebrødet flere hundre timer om året.
     40         En syns det er noe lett komisk i å treffe en medtrafikant utenfor 8,34-ruten, opildnet av
          kunst eller vin, og en skynder sig å se sig i speilet, om en selv ser like komisk ut.

                                                                                  Gunnar Larsen, Bull (1938)
                                       M17/1/AXNOR/HP1/NOR/TZ0/XX NYN




            Norwegian A: literature – Nynorsk version

         Norvégien A : littérature – Version en nynorsk

           Noruego A: literatura – Versión en nynorsk




4 pages/páginas
                                                   –2–            M17/1/AXNOR/HP1/NOR/TZ0/XX NYN

Skriv ein litterær kommentar til ein av dei følgjande tekstane:

1.

                                              Vintersolhverv

                               Frostrøk. Sporvognens ruter kalket
                               og brolegningen spruter lik en ambolt
                               under arbeidshestens jern.
                               I småsprang gjennom nattlige
                          5    gater (forbi en stakkåndet pike i beksøm)
                               aner du neppe at nå
                               stiger solen alltid høyere!

                               Trett av den evige
                               oppstandelsen til livet er du
                         10    som ser den samme serien av prospektkort,
                               filmavis: trampende føtter
                               på et skøytemesterskap, skogen i kupler,
                               og så: grenen som retter seg
                               når sneen raser i en sky av pudder,
                         15    klisterføre, kvaelukt, råken ved oset,
                               Hardangerfjord
                               bak vippende epleblomster, og ved Kirkenes
                               kronblad opp mellom iskrystaller!

                               Trett av den evige gjenkomst er han
                         20    som ligger ved sommerens tjern, skyggende
                               for øyet med hånden, under en himmel
                               hvis blå tone bare skifter
                               i hans eget sinn: smørblomster
                               kjenner han igjen fra i fjor,
                         25    og prestekraver. Han må smile
                               når han husker fjernt et gult
                               gjenskinn på hennes hake. Ungkar,
                               fattigmann, stakkar. Vi eldes, eldes,
                               men naturen er seg lik!
                                                      –3–              M17/1/AXNOR/HP1/NOR/TZ0/XX NYN

                      30    Blindt
                            er det øye som ikke ser døden
                            uten med timeglass, ventende
                            på din redde sjel: trær knekkes, regnskyll
                            bortfører planters røtter,
                      35    blodspor til et hi,
                            døgnfluer,
                            og bak søplekassen spriker en rotte med stive ben.
                            Fjellblokker faller
                            i havet, flodbølgen går over Tafjord*. Delta
                      40    bygd av en elv med grus
                            fra en høy bredd. Mjøsa fordamper og
                            faller som sne i Rondane.
                            Anorganisk omveltning, død uten påskemorgen.
                            Døden.
                      45    Vintersolhverv. Mørket viker
                            over en fremmed jord.

                                                                              Carl Keilhau, Over broen (1947)



* Tafjord: ved ein naturkatastrofe i 1934 rasa eit stort fjellparti ut i fjorden og
  flodbølgja tok livet av 40 menneske




                                                                   Turn over / Tournez la page / Véase al dorso
                                                     –4–             M17/1/AXNOR/HP1/NOR/TZ0/XX NYN

2.

                  Marit er aldri samtidig med det som hender henne. Hun har ingen sans for at noe skjer nå.
          Da stirrer hun videre på fjerne ting.
                  Det åndsfraværende uttrykket har gitt henne ord for å være et problem, men hun gjør det
          ikke med vilje. Hun har bare aldri skjønt hvilken særlig interesse folk kan ha av noe fordi det
      5   foregår i øieblikket.
                  Hun senker den halvåpne gamle avisen med krøllet gul lapp og spekulerer på det samme
          som hun har studert på hver morgen i alle de åtte årene hun har kjørt inn til Oslo med 8,34-trikken
          og ut igjen med syv over fire: Hvorfor hun gjør det.
                  Hvorfor gifter du dig ikke? spør noen. Hvorfor reiser du ikke? spør andre.
     10           Når alle spør, nytter det ikke å spørre dem.
                  –––
                  Hver morgen blir hun vekket første gang, og hører de første morgentrikkene gå innover
          som tomme trusler. De synger op på den hule broen ved skolen, og forsvinner i myggefin dur
          inn mot byen. Hun sovner, og blir vekket igjen (ja, jeg er våken), ruller strømpene op som et
          rullegardin, tygger i sig den mosaikkblå hestepølsen som far liker, skaver av geitostens utgravde
     15   vikingskib (luftige engelske frokoster, ristet brød, duftende te og syltetøi), triver med sig den
          utleste avisen, jumper over sølepyttene forbi gartneriet, og svinger op på perrongen akkurat idet
          hun hører den tunge duren av trikken over broen bak sig.
                  Men først når hun rekker sesongkortet frem og hører det bløte, saftige klippet av den store
          knipetangen til konduktøren, opfatter hun at det er en ny dag, og at hun altså sitter her idag også,
     20   som hun har sittet her hver hverdag i alle disse åtte årene siden hun tok artium.
                  Og hver dag er det henne like ubegripelig.
                  Hun kastet ikke et blikk på det gamle gartneriet, som hun har sett i alle herrens år, der hun
          i fri galopp satte avsted i det siste, elastiske halve minuttet. Hun ser det efterpå som en
          film: …jorden ligger mars-mørk, med et nesten umerkelig regn som løfter rå damp op lik et
     25   bryggerhus. Stammene på epletrærne vrir de lysegrå knaggene som en avstumpet,
          myrbrent urskog i skodden… Hun ser sig selv bakfra, med lange skolepikeben, der hun løper
          saksende som en passer bortover stien forbi drivhusene… lillekonvallenger dugger blekt inne i
          glass-somrene sine, mens hun tar den smørningssleipe stien i skrevende byks…
                  Idag gjaldt det å være presis — det hadde hun også tenkt uten å vite det før nå efterpå, —
     30   for det er tåke, og da setter vognføreren alltid sin ære i å være i rute.

                Her sitter hun i dette rullende selskapet av avis-smetrende døvstumme, som kan
          hver føflekk og hver skinnkant på hverandre, hver rynke og hver krøll — men hvis sivile liv,
          utenfor trikken, er verdener borte, — i høiden et navn.
                Der sitter han som pleier å få lurt sig på foran henne, og der er hun som fikk sydd om den
     35   grønne efter jul.
                Møter en uventet en slik nær omgangsvenn fra trikken som en aldri har vekslet et ord
          med — ute, i et teater, i en garderobe, da rødmer en av overrumplet bekjentskap, ser hektisk
          og stivt forbi hverandre… Noe så ukjent som oss to har vi aldri møtt. Mennesker som sitter sig
          sammen inn til levebrødet flere hundre timer om året.
     40         En syns det er noe lett komisk i å treffe en medtrafikant utenfor 8,34-ruten, opildnet av
          kunst eller vin, og en skynder sig å se sig i speilet, om en selv ser like komisk ut.

                                                                                  Gunnar Larsen, Bull (1938)
