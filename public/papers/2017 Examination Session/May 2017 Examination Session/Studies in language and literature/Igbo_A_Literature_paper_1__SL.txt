M17/1/AXIGB/SP1/IBO/TZ0/XX




Igbo A: literature – Standard level – Paper 1
Igbo A : littérature – Niveau moyen – Épreuve 1
Igbo A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0695
     4 pages/páginas                                      © International Baccalaureate Organization 2017
                                                    –2–                     M17/1/AXIGB/SP1/IBO/TZ0/XX

Dee naanị otu ihu akwụkwọ mkpọwa/nkọwa agụmagụ ederede kenduzi/mgbaziri. N’azịza gị, ị
ga-enyerịrị ụsa banyere ajụjụ kenduzi/mgbaziri ndị ahụ e wepụtara.

1.

                  N’oge ahụ, Mahadum adịghị n’ala anyị. Ihe dị n’ọnụ onye ọ bụla bụ na otu onye nkuzi
          nọ n’Ịva ga-eziga onwe ya obodo Oyibo. Ọ gbara ọtụtụ mmadụ gharịị otu Akụbụzọ ga-esi bute
          ego ga-ezuru ya ịga ebe ahụ gụọ akwụkwọ ihe dị ka afọ anọ. Ndị karịrị n’ọnụ ọgụgụ sịrị na ọ bụ
          egbe ọnụ ka ọ na-agba, na ha agaghị ekwe ma ha ahụghị n’anya. Ndị ahụ amaghị na Akụbụzọ
      5   bụ amusu n’ịgba ọnya ego.
                  Mgbe Akụbụzọ nụrụ na imerime mmadụ ekwetaghị na ya pụrụ iziga onwe ya ala Bekee, ọ
          sịrị, “Ọ bụghị ego ole mmadụ na-enwe n’ọnwa ka mkpa, kama ọ bụ ole ọ na-edewe.” Ụbọchị a
          kara aka adịla nso. Akụbụzọ chọrọ ka ya gụọ ego ya mata ma o zukwara ezu. Ọ gbakọọla nke
          o depụtara n’akwụkwọ, ọ bụrụ nnukwu ego. Ihe fọduru bụ ịmata na ego o depụtara n’akwụkwọ
     10   na nke dị n’igbe bụkwa otu ihe. Kemgbe o ruru n’Ịva, ọ hapụrụ igbe ahụ n’okpuru akwa ya ebe
          aka agaghị aga ngwa ngwa. Ọ bụ ka mmadụ ghara ịhụ igbe ahụ ka o jiri gbochie ụmụ odibo ya
          ịbata n’ebe ọ na-ehi ụra. Ọ bụ Akụbụzọ n’onwe ya na-aza ebe ndila ya ma ọ naghị enwe ohere
          aza ya nke ọma. Mgbe ọ bụla ego bara ya n’aka, ọ na-esi n’ebe a kpọpuru igbe ahụ akpọpụ
          n’elu tinye ya; ọ naghị ebupụta ya ebupụta.
     15           N’ụbọchị ahụ ọ chọrọ ibupụta ya gbuwaa o kweghị ya. O jiri ike dimkpa gbalịa ka ya
          bugharịa ya, o kweghị, ọ mara na ọ pụọla n’egwu, na ọ bụghị arọ ego ya mere na igbe ahụ
          ekweghị emegharị. O jiri nwayọ lee anya n’okpuru akwa ebe igbe ahụ dị, ma gịnị ka ọ hụrụ?
          Akịka afụdola igbe ego ahụ n’ala tariekwa ya, naanị elu ya fọdụrụ. Ahụ ọma jijiji jidere Akụbụzọ
          ma o jiri ike dimkpa tiwapụ aja jidere igbe ahụ n’ala, hụ ma lee, akịka atasịala ego ọ kpakọbara
     20   kemgbe afọ iri o bidoro nkuzi. Naanị ndị ọ hụrụ dị mma bụ ndị dị n’elu na ndị o tinyere nso nso.
          Ndị abụghị ego akwụkwọ, ya bụ ndị bụ ego igwe, tasịrị nchara na-acha ụpa ụpa. Ego ndị mebiri
          emebi karịrị ndị dị mma mmaji. Ọdachi a riri Akụbụzọ ọnụ; ọ dị ya ka ọ bụ na nrọ, dị ya ka ọ bụ
          n’ihe. Ya mere, ọ gara saa ihu ya nke ọma tupu o kwere na ọ bụghị nrọ ka ya na-arọ.
                  Akụbụzọ nwere ndidi na obi ike, ọ bụghị ụdị mmadụ na-ekoropu obi ngwa ngwa. Ma nke
     25   a bịakwutere ya wepụrụ ya ihe n’ahụ hinne. O chere ogologo echiche maka ahụhụ dum ọ hụrụ
          tupu ọ kpata ego ha otu ahụ; otu o siri arụgbu onwe ya n’ọrụ; otu o siri ebu ọnụ; otu o siri amụ
          anya eche akụ na ụba ya; otu o siri kota okwu na ụka nke mere ka ndị nkuzi ya n’Abangwu
          kpọọ ya asị, tiekwa ya ihe; otu ụmụ odibo siri agbara ya ọsọ n’ihi agụụ, oke ọrụ na ọchịchị aka
          ike; otu o siri eyi naanị otu ụdị akwa ka ya nweee ike debe ego ga-ezuru ya agụmakwụkwọ.
     30           Mgbe o chesịrị ihe ndị a, ike ụwa gwụrụ ya, o tie mkpu n’olu ike sị, “Ewu ataa m igu n’isi.
          Akwọọ m aka m ga-eji eri ọna, ọna tasịa nchara. Gịnị ka m ga-agwa ndị bịara gọọrọ m ọfọ,
          nyekwa m ihe onyinye? Gịnị ka m ga-eme akwụkwọ nkwụsị ọrụ m dere ma nganga niile m
          kpasara ndị isi? Ewu na ọkụkụ amatala onye m bụ n’ihi otu aha m si ada n’ezi na ụzọ. Kama
          dibịa ga-eri arịrị ya were ụkwụ sowe ndị mmụọ na ndụ”.
     35           Ihe a mere Akụbụzọ sepụrụ ya nnọọ ọnụ n’ara. Ike niile o kere n’okorobịa aghọọla ihe
          efu na mberede. Site n’ụbọchị ahụ gawa, agwa ya gbanwere n’ihi na onye adịghị ka ọ na-adị,
          ọ naghị eme ka ọ na-eme. Ọ matara nke ọma na ihe asịrị emeela, ya mere, o kpebiri n’obi ya
          na ya agaghị akọrọ onye ọ bụla iyi yiri ya. Ọ chịkọtara ego ndị dị mma ma ndị mebiri ntakịrị, ma
          site n’akwụkwọ o jiri edepụta ego ole o tinyere n’igbe ahụ, ego lara n’iyi karịrị ndị dị mma ugboro
     40   abụọ. Otu ọ dịla, ọ bụ uche ya na ya ga-agarịrị ala Bekee, ma ọ gaghị abụ n’afọ ahụ n’ihi na a
          naghị agba aka achụ ihe na-ata arụ. Nke a pụtara na ọ ga-achọ ọrụ ọ ga-arụ afọ ole na ole ka
          o wee kpatachie ego ga-ezuru ya agụmakwụkwọ na Mahadum.

                                                                      Ude Ọdịlọra, Ọkpa Akụ Erí Erí (1975)
                                           –3–                   M17/1/AXIGB/SP1/IBO/TZ0/XX


(a)   Kwuo maka ụzọ e si jiri agwa Akụbuzọ gosipụta isi ihe ndị kachasị mkpa n’akwụkwọ a.

(b)   Kọwaa ụzọ dị iche iche e si jiri nka agụmagụ rụọ ọrụ na kwa mmetụta nke a n’ederede a.




                                                      Turn over / Tournez la page / Véase al dorso
                                               –4–                     M17/1/AXIGB/SP1/IBO/TZ0/XX

2.

                                            ỤKỌ N’UJU

                                Kedụ zi ka a ga-esi nọdụ n’anyịm
                                Were asọ na-akwọ aka?
                                Kedụ kwanụ ka a ga-esi nọdụ n’iyi,
                                Kwere ncha ọ baa anyị n’anya?

                            5   Nkenu bi n’ala na-apịta mmanụ
                                Karịa ọsa bitọ n’elụ!

                                Kọọrọ m ihe kpatara na
                                Mmadụ ga-enwe mgbuli,
                                Ma mgbuli ana-agụ ya?

                           10   Ego a,
                                A sị na anyị nwere n’ijeli ijeli
                                Bụ n’ikuku ka ọ dị
                                Ego a,
                                A sị anyị na ọ bụghị ya bụ okwu
                           15   Bụ naanị n’akwụkwọ ka ọ dị

                                Kọọrọ m ihe kpatara na
                                Mmadụ ga-enwe egbugbere
                                Ma anwụ ana-ama ya n’eze?
                                Nri a,
                           20   A sị anyị na ọ bụ atụrụ tawa,
                                Ezughi atụrụ ga-ata
                                Nke ọ na-afọdụrụ mmadụ.

                                Ugbu a,
                                Mmiri na-afabanyezi anyi n’eze
                           25   Ebe anyị na-achọ mmiri a ga-anụ
                                Anyị na-elozi ụkwara taa
                                Na-atụzị anya erimeri nwanne echi.

                                                                     Nọlue Emenanjọ, Ụtara Ntị (1979)


     (a)   Kọwaa mmetụta aha abụ a na nghọta niile dị n’ime ya.

     (b)   Kọwaa etu e si webata nka abụ dị iche iche na mmetụta ha n’abụ a.
