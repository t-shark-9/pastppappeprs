M17/1/AXHUN/SP1/HUN/TZ0/XX




Hungarian A: literature – Standard level – Paper 1
Hongrois A : littérature – Niveau moyen – Épreuve 1
Húngaro A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0099
     4 pages/páginas                                      © International Baccalaureate Organization 2017
                                                    –2–                   M17/1/AXHUN/SP1/HUN/TZ0/XX

Írjon irodalmi elemzést az alábbiak közül az egyik szövegről! Elemzésében mind a két segítő kérdésre
válaszolni kell!

1.

                                           A villamosban nem ült senki

                 Akkor éppen nem. Üres volt a villamos. Tél is van, hideg is van. Nincs utasa. Amúgy
          rendszerint üres. Csak ha gyerekek szállják meg, akkor telik meg. De akkor se indul el.
          Ugyanis egy udvaron áll. Bár ez a gyerekeket nem zavarja. Utaznak gond, gyorsulás és jegy
          nélkül.
      5          Ez egy ilyen villamos. Áll magában. Sínpár simul alája, de annak vége van hamar, az
          ütközőig tart. Azaz hát a kerítésig.
                 Na, hát ebben a villamosban akkor éppen, amikor arra jártam, nem ült senki. Látom, mert
          ott baktatok a főutcánkon, a Mátyás király úton, és mindig benézek az udvarra, és egy pillantást
          mindig vetek a villamosra.
     10          A Mátyás király út errefelé nem szép, inkább csúfocska, pedig lehetne szép is, de hát
          ennyi bolond autónak már szűk is, zötyögős is, két oldalán a békebeli, nagy lombú akácfáknak
          már csak sánta utódai maradtak, a valahai házak ki tudja, hányszor épültek át, az üzletek
          összevissza sorakoznak.
                 […]
                 Szóval ilyen ez a mi csúfocskán kedves főutcánk. Lehetne itt sétálni, biciklizni, nézegetni,
     15   de hát szegény autók uralják a szegény Mátyás király utat, fújtatnak, pöfögnek, vágtatnak a
          rossz úton, pedig tudják, mindjárt meg kell állniuk. Merthogy nem olyan hosszú a Mátyás király
          út. Hosszabb ugyan, mint az álló villamos alatt a sínpár, de hát az utak mindig attól hosszúak
          vagy rövidek, hogy éppen ki baktat rajtuk. És merre tart.
                 Nekem most kurta is volt, meg messzi is az utam, igaz, csak a postaládáig tartott,
     20   bedobtam egy levelet. A Tengerészkapitánynak üzentem benne, aki messze vizekre hajózott,
          elérhetetlen messzi vizekre, de a levelem utoléri valahol, tudom…
                 Hát, ahogy megyek visszafelé a Mátyás király úton, látom, van utasa a villamosnak! A
          férfi áll az ajtajában, a bajuszos, szelíd szemű férfi, aki nem akar megbocsátani.
                 Ketten vannak, ő meg a kislánya. A szelíd szemű le akar szállni. A kislány megfogja a
     25   kabátja ujját.
                 — Apa, menjünk el hozzá… Most… a villamossal… el tudod indítani!
                 — Ne szórakozz velem. Ez a villamos ide van hegesztve. Anyádhoz meg én be nem
          teszem a lábam! Felé se nézek többé! Se villamossal, se busszal, még gyalog se!
                 Fogja az ajtó melletti kapaszkodót, lépne le a lépcsőn. A kislány húzza vissza.
     30          — Pedig nem lakik messze. Apa, a kedvemért… Indítsd el…! Csak úgy, játékból… ahogy
          szoktuk… Játékból…!
                 Ebben a pillanatban éles csaholás hallatszik, és egy barna-fehér foltos kiskutya szinte
          átröppen a kerítésen. A kislány kikiabál a villamosból.
                 — Folti! Hogy kerülsz ide?
     35          A kiskutya megugatja a villamost, körbeszaladja, aztán a lépcsőhöz rohan, nekiveselkedik
          és fölugrik a peronra. Hol a férfira, hol a kislányra ugrál boldog örömében. A férfi, aki nem akar
          megbocsátani, paskolja a kutya fejét, leguggol, dörmög hozzá.
                 — Hát te, hogy találtál ide?
                 A kislány így guggoltában a nyakába csimpaszkodik, a kutya kettőjük között nyüszít
     40   boldogan. A gyerek húzza az apját.
                 — Apa, indítsd el… csak játékból… Jön velünk a Folti is.
                                                   –3–                  M17/1/AXHUN/SP1/HUN/TZ0/XX

                 A férfi lassan föláll, odamegy a villamos elejébe, a kislány várakozó arccal úgy ül
           menetirányba, hogy lássa az apját. Erősen nézi a férfi hátát, és az ölében összeszorítja a
           kezét. A kiskutya vele szemben fölugrik az ülésre.
45               A vezetőállásban a férfi, aki nem akar megbocsátani, csak áll, mázsás súlyokat érez
           a szívén. Sokáig áll így. Senki nem szól. A férfi ekkor megtörli a szemét, köszörül egyet a
           torkán, és lassan emelve a kezét, megnyomja az indítást jelző csengő gombját. A kislány
           lélegzet-visszafojtva egyre csak szorítja az öklét. Folti se moccan.
                 A villamos ebben a pillanatban döccen egyet. Csavarok menete szakad meg, reccsen a
50         talpfa, megcsikordulnak a rozsdás sínek, a kerítés kettéválik…
                 És a Közösségi Ház udvarából kigördül a sárga villamos a Mátyás király útra. A vásárlók
           kiszaladnak a boltokból […]. Az emberek állnak összefogódzkodva, és néznek a villamos után.
                 Suhan a sárga villamos. A vezetőállásban ott áll a férfi, aki nem akart megbocsátani.
           Nem érti miért, mitől, de könnyű a szíve. Most éppen hátrafordul, nevet a szeme, a kislányra
55         néz.
                 — Merre fordulunk? Te tudod az utat…
                 A kislány kinéz az ablakon.
                 — Nagy ívben balra, aztán már csak egyenesen.
                 A férfi, aki nem akart megbocsátani, teljes izgalomban áll a vezetőállásban. A
60         kereszteződésben hosszan csenget. Amikor már egyenesben vannak, számon kérőn hátranéz
           a gyerekre. De a szeme mosolyog.
                 — És a jegyek? Szerintem elfelejtettél lyukasztani…!

                                                            Schäffer Erzsébet, A kifutófiú szerelme (2014)


     (a)     Értelmezze a villamos szerepét a novellában, hogyan és milyen többletjelentéssel
             gazdagodik a cselekmény során?

     (b)     Értelmezze az elbeszélő szerepét a cselekmény és a szereplők bemutatásában!




                                                           Turn over / Tournez la page / Véase al dorso
                                                –4–                  M17/1/AXHUN/SP1/HUN/TZ0/XX

2.

                                            A közelítő tél

                        Hervad már? Nem: a kert még csupa nyár. Lobog
                        két sárga dáliánk. Nincs ugyan annyi dal,
                        de hajnalonta még egy-egy sárgarigó
                        rikolt, s búgnak a vadgalambok.

                   5    Élj! — mondom. — Éld nyaradat, míg a hideg szelek
                        le nem tarolják. Szedd a diót, viseld
                        gondját a kertnek, irtsd a gyomot, metéld
                        a vadhajtást; s ha belefáradsz,

                        ülj ki a napra, idd hunyt szemen át a fényt,
                  10    s úgy érj, mint a gyümölcs, kései körte, birs…
                        – Harkály rebben a lombban, s egy levél lekering:
                        őszömet olvasom szinében.

                        Este állok a ház előtt, nézem, a Göncöl
                        mint csúszik észrevétlen nyúgoti almafánk
                  15    fölé, s hallgatom a szemöldök
                        fában a szúvak szorgos percegését.

                                                                      György Rónay, Téltemető (1973)


     (a)   Milyen életérzés válik hangsúlyossá a versben, és melyek azok a költői eszközök, amelyek
           segítségével ezt a szerző kifejezi?

     (b)   Mi a szerepe a vers szerkezeti tagolásának a gondolatok kifejtésében?
