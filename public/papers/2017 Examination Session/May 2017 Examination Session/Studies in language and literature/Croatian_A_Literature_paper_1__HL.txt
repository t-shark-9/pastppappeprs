M17/1/AXCRO/HP1/SCR/TZ0/XX




Croatian A: literature – Higher level – Paper 1
Croate A : littérature – Niveau supérieur – Épreuve 1
Croata A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2217 – 0041
     5 pages/páginas                                     © International Baccalaureate Organization 2017
                                                     –2–                    M17/1/AXCRO/HP1/SCR/TZ0/XX

Napišite književnu analizu jednog od ova dva teksta:

1.

          Pupuleto – lutak

          Gledajući s mora, kamena se kuća uzdizala na vrhu brijega kao kakva neobična kapa na
          vrhu tjemena. Bila je široka i niska, izrasla nekih čudom baš na jednom od onih obezljuđenih,
          divljih dijelova otoka. Pod njom je debelo more svake noći raslo mrakom i sisalo snagu zemlje
      5   hladnim ustima neba. Ništa pod tim nebom nije uspijevalo, čak ni loza. Mekoti ljudskog života
          ovdje nije bilo mjesta.
                 S grimiznim krovom koji je dijelom nicao iz okolne zaravni, a dijelom iz modre guste
          krošnje bora u dvorištu, kuća je dominirala prostorom. Ona ni po čemu nije pripadala pustoši
          okolne makije, posoljene kadulje i koščate zemlje.
     10          Uz zakržljalo raslinje vjetrovi su na vrhu oblikovali i život čovjekov. Ljudi koji su u kući
          boravili borili su se uvijek s jugom u kostima, burom u mislima i znakovitom utihom pri promjeni
          vjetrova u snovima. U krvi koja je tekla poput morskih struja, osjećali su sve plime i oseke, a po
          bolnoj čežnji koja bi im se javila bez nekog osobitog razloga, uvijek su sa sigurnošću znali da će
          uskoro stići proljeće. Neki su pak u svojoj vječitoj zlovolji osjećali jedino snagu nevremena.
     15          Ovako osamljena, nikad nije imala dovoljno snažne zidove i dovoljno čvrste zatvore da
          zaštiti ljude, jer ni nju samu nije imao tko zaštititi od zlosila koje se uvijek lako nakaleme na
          osamu. Stranci koji bi joj se približili, shvatili bi u hipu da će onaj tko je odlučio živjeti u njoj
          uskoro i sam postati divlji prema drugima, a okrutan prema sebi.
                 Zato ta kuća nije mogla postati dom, a još manje utočište sretnih. Ona je bila tek utvrda
     20   koja nikome nije trebala, jer finoću svoje pređe čovjek najlakše brani skrivanjem u mnoštvu.

          Pod kućom se po sivom hrptu brda strmo spuštala kozja stazica, vrludajući kroz rasuto kamenje
          i nestajući u zapjenjenoj modrini. Ili je odatle počinjala, tko će to znati.
                Gotovo neprohodna, stazica je skrivala opasnost, jer bi iznenada oživjela pod ljudskom
          nogom i stijene bi se začas odvojile od nje. Zlokobno režeći, klizile bi niz strminu i pljuskom
     25   nestajale u moru. Zbog te staze, tanke i bijele poput bijele vlasi, iz daljine se činilo da kuća
          nekud bježi, da njome neprestano klizi između dva nepregledna plavetnila.
                No kuća je to iz sebe samo sukala sjećanja, vapeći za nekim tko će je osjetiti i slušati.
          Tim je sjećanjima ovijala okolne grmove, praveći paučinaste stupice između oblaka i cvatova
          agava pred kućom. Strpljivo je čekala začahurena u azuru, vabeći nekog tko će je posjetiti,
     30   nekog u kom bi mogla oživjeti. Lovila je pozornost na sve moguće načine, poput kakve
          nesretne žene.

          Jutros mi je otac konačno uslišao želju i poveo je mene i mamu na more. Blještavost jutra bila
          je ravna onoj u mojoj duši, nenavikloj na sreću obiteljskih izleta. Bilo je to jedno od naših rijetkih
          zajedničkih kupanja za pamćenje u ljetima punim njihovih dosadnih obaveza. Ipak, zbog mene,
     35   šestogodišnje djevojčice, svi su ti važni trgovački i apartmanski poslovi nekim čudom odgođeni
          baš danas, dan pred Gospu Stomorenu, puneći nas nadom u vrućem kolovoskom jutru.
                Mogli smo krenuti, oni su sve pomno isplanirali. Htjeli bi da, dok je sunce još nisko i nije
          prevruće, najprije ulovimo šaku priljepaka na pločama istočne obale otoka. To nam je trebala
          biti marenda, pa smo jutros nakupovali kruha obilato. Zatim ćemo produžiti dalje do arhipelaga
     40   obližnjeg otočića, jer je u plićaku njegovog šljunčanog dna more uvijek plavo, zeleno i tirkizno.
          Tamo je kupanje san, svatko bi u njemu poželio nestati od ljepote.
                                              –3–                   M17/1/AXCRO/HP1/SCR/TZ0/XX

           Čitavim putem bili smo dobre volje i smijali se ocu koji je na krmi pjevao nekakve
     pjesmuljke na nerazumljivom jeziku. Njih je naučio, kaže, kao dijete u školi na pijesku. U Ell
     Shatu. Bili smo glasni i divno sami. Dok smo plovili položeni u unutrašnjost drvene barke, na
45   trenutak bi mi se činilo da leđima grabimo more, da od nas počinju tanke pruge valovlja koje se
     sjajem jogunilo zbog naše neobične pokretljivosti.
           Tog je jutra od našeg smijeha počinjao maestral, od sjaja u očima svjetlost dana, a od
     miline zajedništva utiha u kojoj su se otapale guste boje brda i neba. Bili smo u mirnom raju dok
     smo motrili površinu koja nam je pred očima treptala preljevima brzim poput riba.
50         No ne zadugo! Majka je uskoro ožednjela i htjela se napiti, ali vode nije bilo. Lica su
     nam se ovjesila od brige, sunce je isti čas postalo nesnosno, a usta su nam odrvenjela od žeđi.
     Zašutjeli smo, odmjeravajući snagu želje svojom nevoljom. Ovo nije bilo iskušenje, ovo je, po
     svemu sudeći, tek propali dan. Trebalo ga je samo moći pustiti od sebe i što prije zaboraviti.
     No ja nisam bila za to spremna. Krenuti? Vratiti se? Krenuti. Jesi luda!? Bilo je jasno da
55   nećemo moći dalje, osim ako…
           — Osim ako nam Pupuletovi iz one kuće na brigu ne dodu suzu vodi iz svoji gustirni —
     rekao je zamišljeno otac. Majka podigne glavu i pogleda ga zaprepašteno.
           — Kod njih ćeš poć?! Ti… A ca si poludil?

                                                               Anela Borčić, Kuća Pupuletovih (2011)




                                                          Turn over / Tournez la page / Véase al dorso
                              –4–              M17/1/AXCRO/HP1/SCR/TZ0/XX

2.

                 Sve tužniju utvaram knjigu
                    (Venezia – Krefeld)

          Od sve više nenapisanih pjesama
          Sve tužniju utvaram knjigu
          Dnevnik svoj čije bih dane
          Čije dane bih zaturiti htio
      5   U potkrovlju kuće bez stuba
          Bez krovne grede
          Bez krova
          U suterenu pod kojim
          Izmakla se zemlja

     10   Knjiga počinje pjesmom o meni
          Ili o nekom drugom
          U potonuli grad sam uplovio jutrom
          A možda i nisam
          Sjećam se
     15   Lile su grappe
          I Pad se slijevao s Neba
          Na mostu je šeširnati čovjek
          Prodavao uzdisaje

          Posljednju ne volim pjesmu
     20   Ne volim stud ni sjever
          Ni Boga
          Što na mog se oca
          Bacao snijegom
          U izbi što putovala je stalno
     25   Ili to su vlakovi stajali vječno
          Tamo ka jugu
          Gdje suzâ
          Više se obori nego dažda

          Posljednje da nema pjesme
     30   Hej puste bilo bi sreće
          Mramornim dolom ne bismo
          Brat moj i ja
          Nit’ bismo
          Hodali morem ko grobljem
     35   Ne bismo
          Tražeći gdje otac je naš
          Zaskakali ponorne vode
     Sad sklopljena je nepisana knjiga
     I zemljani svod je sklopljen
40   Na hrptu je poboden križ
     Od samotnog drva lomljen
     Sve teže razaznajem riječi
     Zastale negdje u grlu
     Sve teže svoj grumen pakla
45   Survavam u tišine

                                 Predrag Lucić, Mjesec iznad Splita (2012)
