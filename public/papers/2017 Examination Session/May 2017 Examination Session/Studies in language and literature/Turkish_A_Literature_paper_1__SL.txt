M17/1/AXTUR/SP1/TUR/TZ0/XX




Turkish A: literature – Standard level – Paper 1
Turc A : littérature – Niveau moyen – Épreuve 1
Turco A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0211
     4 pages/páginas                                      © International Baccalaureate Organization 2017
                                                      –2–                     M17/1/AXTUR/SP1/TUR/TZ0/XX

Verilen pasajlardan biri hakkında yönlendirilmiş edebi analiz yazınız. Yanıtınız verilen iki yönlendirici
sorunun yanıtını da içermelidir.

1.

                   Şair ruhlu, pehlivan kocasına Emine yirmilerindeyken âşık olmuş. Anlatır dururdu sadece
          sırtındakilerle Âdem’e nasıl kaçtığını. Ne çeyiz ne hiçbir şey. Ağabeyleri vermek istememişler
          Emine’yi. Âdem kendi köylüleri ama, “Karıdan boşanmış, kızı da var, sümüklünün teki.” Öyle
          demişler Emine’ye. Oysa Âdem çok iyi bir insan. Kızı da sümüklü falan değil. Sarışın, beyaz
      5   tenli, güzel bir çocuk Gülistan. Emine’nin hizmetinden yoksun kalmak ağabeylerin işine
          gelmemiş olmalı. Âdem’in ağabeyleri de arka çıkmamış. “O dönem hiç kimse yardım etmedi
          bize,” diye içlenirdi Emine.
                   İyiden iyiye yalnız kalan Âdem, Emine’sini ve kızını başının tacı etmiş, onları köy
          meydanındaki derme çatma, tek göz evine yerleştirmiş, bizim inşaatta gündelik iş buldukça
     10   çalışmaya başlamış.
                   Sonrasında bizim Kuşkonmaz Çiftliği’nin bekçi evine taşındılar. Hafta içi, biz yokken,
          köpeklerimize, bahçelerimize bakıyorlardı. […]
                   Bunlar karıkoca bizim çiftliğin işlerine dört elle sarıldılar. Âdem ağır işlere bayılırdı. Öyle
          güçlüydü ki, traktörün römorkunu tek elle çıkartıp pulluğu yerine takabiliyordu. Zaten boyun
     15   ve kafa eni aynıydı. Omuz kasları sağlam, bacakları kısa olduğundan gübre çuvallarını bir
          hamlede kucakladığı gibi römorkun arkasına atardı. Ama ot yolmaya, tarla temizlemeye, odun
          “istiriflemeye” gelince Emine’yi işe koşardı. Zaman içinde iki çocukları daha doğdu. Biz üç,
          Âdemler beş, köpekler yedi derken çiftlikte nüfus epey arttı.
                   Tarlamızın gelirinin önemli bir bölümünü Âdemlere bıraksak da paraya karşı ilgisizdiler.
     20   Aksine tokgözlü ve tutumluydular. Kuşkonmazın hasatıydı onları gururlandıran. Âdem iş
          bitiminde köy kahvesine uğradığı akşamlar cigarasını tüttürür, beş şekerli çayını şıngır şıngır
          karıştırarak köyde biraz hayret, biraz da kuşku uyandıran beyaz kuşkonmaz tarlamızı överdi.
          İşte efendim yeşili bolmuş da, beyazı yetiştirmek her babayiğidin harcı değilmiş. Zaten tohumlar
          Fransa’dan geliyormuş. Sadece pençeleri büyütmek bir yıl alıyormuş, diye böbürlendikçe
     25   çevrede “Âdem Abi” diye anılır olmuştu.
                   Köylünün mahsulü glayöldü. O da mezatta fazla bir şey etmezdi. İlk sene biz de denedik
          glayöl yetiştirmeyi. Çiçek kooperatifine üye bile olduk ama getirisi emeğine değmeyince glayöl
          yerine beyaz kuşkonmaz tarlası kuruldu. Eşim ürünü tanıtmayı başarmıştı. Ürünler lüks
          lokantalarda tüketildikçe, altın bilezikler Emine’nin koluna dizilirdi. Kimi zaman da “afır” daki
     30   inek sayısı artardı. Âdemlerin yatırım anlayışı altın bilezik veya inek şeklindeydi. Doğru bir yol
          bulmuşlar besbelli çünkü köydeki evlerini bu sayede yenileyebildiler. O küçücük ev, üç katlı
          apartman oldu çıktı!
                   […]
                   Zaman zaman ünlü şefler Kuşkonmaz Çiftliği’ni ziyaret ettiklerinde, biz de bu motosikletli,
          atkuyruklu gençleri soframızda ağırlardık. Emine, hardal soslu beyaz kuşkonmaz salatası
     35   hazırlamasını güzelce öğrenmişti. “Yi, yi,” diyerekten şeflere ikramımızı sunardı. Âdem de
          bütünüyle dışlanmış olmamak için, bahçeden kestiği gül demetleriyle konukları uğurlardı.
                   […]
                   Emine kaşlarıyla da konuşabilen bir kadındı. Kaşlarının doğal halini hiç görmedim ama
          oldukça gür olmalılar çünkü çok “denişik” modeller uygulanabiliyordu. Kaş işleri için köyde
          bir kadına gidilirdi. Emine eve döndüğünde göz üstlerinin kızarmış yüzeylerinde farklı iki hilal
     40   dururdu. Konuşurken bu kaşları dudaklarıyla eşzamanlı oynatabiliyordu. Emine heyecanlanırsa
          kaşlar da hareket kazanırdı.
                   Sadece kaşlarına düşkündü, süslü bir kadın hiç değildi bizim Emine. Ne bulursa onu
          giyerdi üzerine. Tişörtlerinin sırtında “Cornell” yazanı bile vardı. Başındaki yemeniyi tek bir
          el hareketiyle kayıp düşmekten kurtarabilen, vücutça Anadolu tanrıçalarını andıran, neşeli,
     45   sevecen bir anaydı o. Gülistan onun öz kızı değildi ama kıymetlisiydi. Âdem’in ilk karısı kızın
                                                     –3–                     M17/1/AXTUR/SP1/TUR/TZ0/XX

           velayetini bunlara vermiş fakat görüş hakkı yüzünden dayısı her cumartesi Gülistan’ı annesine
           götürmek zorunda. Bencil ve güzel olduğu söylenilen anne ile bizimkiler arasındaki nefret
           tedirgin ediciydi. Dayı, bahçe korkuluğunun dışında saatlerce bekletilir, Âdem sigara üstüne
           sigara yakardı. Emine’nin kaşları yerinde duramaz, gözleri kızarır, benzi solardı. En sonunda
50         yaşlı gözlü Gülistan, dayısının peşinde gözden kaybolurdu.

                                                                            Can Göknil, Deniz Kokusu (2012)


     (a)     Bu parçadan anlatıcı ve tanımladığı kişilere olan tavrı hakkında neler öğreniyoruz?

     (b)     Yazarın kullandığı dil sizde nasıl bir etki yarattı? Yazar bu etkiyi nasıl sağlıyor?




                                                                  Turn over / Tournez la page / Véase al dorso
                                                      –4–                        M17/1/AXTUR/SP1/TUR/TZ0/XX

2.

                                                  Ev zamanı

                             Büyük istasyonlardaki büyük vedalar için
                             Trenler uzun bekler güzel bir gelenektir
                             Büyük istasyona benziyor artık bu ev
                             Tren bir yolcu daha edinecek demektir

                        5    Bulunduğum ruh halinden şöyle bir bakıyorum
                             Şu odanın biçimini alan ben değilim sanki
                             Şu mutfağın çeşmesinden akmamışım su yerine
                             Sofrayı donatmamış oturmamışım balkonda
                             Özellikle çocuklara sarılıp baktığım zaman
                       10    Olduğumdan daha güzel göstermemiş beni ayna

                             Bir kartal karıştırmış kayalıklarla bu evi
                             Parsın homurtuları pençeleri bu evde
                             Evler baykuş olunca sözler saptırılıyor
                             Yırtıcı hayvanlara benziyorum bu yüzden
                       15    Kırılanın sayısı her geçen gün artıyor
                             Gülümseyen fotoğraflar eksiliyor albümden

                             Eşyalar beni tanırdı yer verirdi bir koltuk
                             Sandalye benim için yanaşırdı masaya
                             Ördüğü dantellere benzerdi karım
                       20    Çocuklar avcı görmüş ceylanın gözlerine
                             Bir kez daha ben bu eve benzerdim
                             Ölmüş anne resminin çerçevesine

                             Köprüsüz ırmaklar aramızdan geçiyor
                             Ev odayı ısıtmıyor oda yalnızlığımı
                       25    Bir kuyuya düşer gibi düşüyorum şiirlere
                             Evim büyük istasyona benziyor sanki
                             Ama yolcu binemiyor bir kez daha trene

                                                                              Abdülkadir Burak, Ev Zamanı (2002)


     (a)   Şiir kişisinin evi ile ilgili düşünce ve duygularını tartışınız.

     (b)   Şair şiirin tonu ve ruh halini hangi yapı ve dil özelliklerini kullanarak vermiş?
