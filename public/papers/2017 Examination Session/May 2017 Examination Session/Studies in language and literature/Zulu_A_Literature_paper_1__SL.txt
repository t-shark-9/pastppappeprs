M17/1/AXZUL/SP1/ZUL/TZ0/XX




Zulu A: literature – Standard level – Paper 1
Zoulou A : littérature – Niveau moyen – Épreuve 1
Zulú A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0683
     4 pages/páginas                                      © International Baccalaureate Organization 2017
                                                    –2–                    M17/1/AXZUL/SP1/ZUL/TZ0/XX

Bhala ucwaningo olulandela imibuzo ubhekise esiqeshini esisodwa kuphela. Empendulweni yakho
kumele ubhekane nayo yomibili imibuzo ekulawulayo.

1.

                 “Cha phela le ngane iyangidelela. Nx!” Asho lawo mazwi uMaMbili qede aphumele
          emnyango afike athathe ipulangwe aqonde ngqo emnyango wekamelo likaMpume, ashaye
          kabili kathathu, vulekiyane umnyango.
                 “Yimihlola yami! Awungivuleli kanti ukhona uqubile!”
      5          “Kangikuzwanga mama, ngiyaxolisa,” kuzincengela uMpume.
                 “Usuyahamba yini pho?” ebuza embuka phansi, embuka phezulu.
                 “Yebo, sengiyindlela,” ephendula ngokukhulu ukunganaki.
                 “Mpume, ngeke ungitshele ukuthi usuyindlela ungagqokile,” esho ngolaka.
                 “Impela sengiyindlela mama,” esho ethatha isikhwama eqonda ngasemnyango. Athi
     10   uyaphuma amvimbe uMaMbili.
                 “Mpume, uzohamba kanjani njengoba ungagqokile nje?” kubuza uMaMbili
          ngokumangala.
                 “Ngigqokile nje ma,” kusho uMpume emamatheka.
                 “Awugqokile!” kufutheka uMaMbili.
     15          “Nigigqokile,” kugcizelela uMpume.
                 “Ngokwazi kwami indoda yalapha ekhaya seyashona, pho wena uyindoda kabani?”
                 “Hawu ma….”
                 “Cha, ngibuziswa indlela ogqoke ngayo.”
                 Kuthi akakhale uMpume uma ezwa unina ekhuluma kanje.
     20          Kufike ukuthukuthela kuthi akamtshele kwezikabhoqo ukuthi ukhathele ngukudlulwa
          ngontanga, yena elokhu ehushazela nezingubo ezishaya emaqakaleni. Azikhuze nokho,
          aphendule sakuphoxeka ngomoya ophansi:
                 “Ma, ngiyazi ukuthi awulifuni ibhulukwe kodwa phela akusho ukuthi angigqokile futhi
          akusho ukuthi ngiyindoda. Ngaphandle kwalokho abangani bami besithembisane nabo ukuthi
     25   sizogqoka kanje,” echaza ngezwi elidabukisayo.
                 “Yinonsense yodwa nje le ongitshela yona. Lalela-ke, ngithi awusayi lapho uma
          kungukuthi uzohamba nqunu kanje,” kusho uMaMbili ngokudinwa.
                 “Ngiyaya,” kuphendula uMpume ngenkani.
                 “Awuyi.”
     30          “Ngiyaya.”
                 “Mpume usufuna ukuzenzela umathanda ngoba uyihlo engasekho? Usufuna
          ukungiphatha? Lalela-ke ngikutshele ngoba awazi, kukhala esami isicathulo kulo muzi. Uma
          ngithi kawuyi lapho, kawuyi ngempela!”
                 Avele aphelelwe ngamandla uMpume.
     35          “Hawu ma, ngoba ubusuvumile nje? Uqale nini ukuba yile nhlobo yomuntu olala
          ephenduka?” ebuza ehwaqa engayikholwa neze le nto emehlelayo.
                 “Uma usazimisele ngokuhamba, shintsha lezi zinto ozifakile, ufake izinto ezihloniphekile.”
                 “Ma, bese ngichazile ukuthi besivumelene nabangani bami ukuthi asigqoke kanje.
          Bangathini nje uma sengiqhamuka sengifake into esingavumelananga ngayo? Ma, awufundile
     40   impela kodwa le nto engiyishoyo uyayibona,” esho ngokucikeka.
                 “Ngoba awufuni ukuzwa lokhu engikushoyo vele ungayi ndawo ngoba vele la niya khona
          kusho ukuthi niyobukisa ngemizimba. Mina-ke anginayo ingane ezohamba nqunu iyobukisa
          ngomzimba!”
                 “Ma asiyi ukuyobukisa ngemizimba. Njengoba ngichazile izolo, siya olwandle
     45   siyavakasha.”
                 Kucace ukuthi uMaMbili akayizwa yonke le nto echazwa nguMpume.
                                                 –3–                   M17/1/AXZUL/SP1/ZUL/TZ0/XX



                 “Awuyi lapho.”
                 “Ngiyaya.”
                 “Uzohamba ngenkani? Ngeke ngikunike imali.” UMaMbili usethukuthele ngempela.
50               “Nginayo.”
                 “Awusebenzi ndawo. Imali uyithathaphi?” Nya.
                 “Mpume, noma ungaba nemali engakanani kodwa lapho awuyi, ngaphandle uma
           ungashintsha ufake okunye okungcono.”
                 “Linani ibhulukwe?” kubuza uMpume ecumbaza isikhwama sakhe.
55               “Alinalutho, kodwa lapha kwami angilifuni. Uma usazimisele ukuhlala kwami uzokwenza
           intando yami. Ngimdala, ngilalele.”
                 “Ma, anginandaba nobudala bakho. Enginendaba nakho yisikhathi lesi esingishiyayo,”
           kusho uMpume edlubulundela ephuma nesikhwama sakhe.
                  “Mpume awufuni ngikufake endleleni okuyiyo? Kulungile hamba ubone ukuthi inkani
60         yakho izokubuyisela ngani,” kumemeza uMaMbili emphelezela ngamazwi ahlabayo.
                 Uphuma ngesango nje uMpume useyagijima. Ngenhlanhla afike ingakasuki ikhumbi
           okuzohanjwa ngayo. Sebemi ngaye abangani bakhe. Kuyachwazwa lapha. Umculo usho
           phezulu. Kugqokwe wona amabhulukwe obekuvunyelwene ngawo.

                                                             Nakanjani Sibiya, Wathint’imbokodo (2005)


     (a)     Phawula ngendlela ubudlelwano buka Mpume noMambili obusetshenziswe ngayo ukuze
             bukhombise lokho okuyingqikithi yalo mbhalo.

     (b)     Xoxa ngomthelela okhona nendlela umlobi asebenzise ngayo abalingiswa kanye nengxoxo
             phakathi kwabo kulesi siqeshana.




                                                             Turn over / Tournez la page / Véase al dorso
                                               –4–                     M17/1/AXZUL/SP1/ZUL/TZ0/XX

2.

                                                 Umfundi

                   Ungqoqwane womisa ingqakala,
                   Isiphuku sifudumele okwembawula,
                   Uhlaka lwami lungibambel’eduze,
                   Iningi lisahudula izikhumba.
               5   Akukho okunye, ngimelwe ukuvuka,
                   Angithi ngiwumfundi!

                   Sekwaphenduka umchilo wesidwaba, sekuyimi.
                   Bekhona bengekho abangani nontanga,
                   Abanye baphuka endleleni,
              10   Abanye baphelelwa ivuso nesineke,
                   Umqansa isibili lolu hambo,
                   Kepha ngisashaya kancane.
                   Abafundisi bangitshela ngisakhasa:
                   Imfundo izala impumelelo, isinkwa sangomuso.”
              15   Nempela ukungazi yichilo, injongo yomuntu ulwazi.
                   UMdali walidala iqhinga, akwandele bani,
                   Angilisebenzise ngobuqotho,
                   Ngifunde ngifundiseke.

                   Ngemfundo ngivikelwe
              20   Eziphithiphithini nenkohlakalo,
                   Emidlwembeni ‘nezinkinga zobusha’.
                   Angimsulwa, ngiyavuma
                   Kepha izifundo zingidlisa ngentambo,
                   Ubuntofontofo boX5 noBM ngibuzwa ngontanga,
              25   Ngiwumfundi, ngiyafunda.
                   Ubumina nezingqinamba nemithwalo,
                   Ikhaya nabazali nezabo,
                   Konke ngikubeke engxenye,
                   Imfundo iyongipha ifa langunaphakade
              30   Umlando nosizi ngikubeke ethala,
                   Ngingumfundi, nginekusasa.
                   Akuzuba namuhla, noma ngomhlomunye,
                   Akuyukwehla emkhathini, akusiyo imana,
                   Kepha ngiyazi, kusendleleni sizohlangana.
              35   Ngiyoqhakaza eningini,
                   Ngihlonishwe ngibungazwe ngiqhakambiswe,
                   Ngihole ngeqholo nentobeko;
                   Kepha ngiyobe ngiseyimi, ngisengumfundi.

                                                           Nakanjani Sibiya, Izimbali Zesizwe (2005)


     (a)   Xoxa ngendlela umbhali wenkondlo ayiyo Kanye nokuthi uyethula kanjani indikimba
           ebalulekile yalo mbhalo oyinkondlo.

     (b)   Ungaphawula uthini ngomthelela wokusetshenziswa kolimi kanye nezifenqo kule nkondlo?
