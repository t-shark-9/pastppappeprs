M17/1/AXFIN/HP1/FIN/TZ0/XX




Finnish A: literature – Higher level – Paper 1
Finnois A : littérature – Niveau supérieur – Épreuve 1
Finés A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2217 – 0077
     4 pages/páginas                                     © International Baccalaureate Organization 2017
                                                      –2–                       M17/1/AXFIN/HP1/FIN/TZ0/XX

Kirjoita kommentti jommastakummasta tekstistä:

1.

                                                          Sarvet

                 Aaro oli kuvitellut, että he tekisivät häämatkan etelään. Hän olisi tahtonut haudata tuoreen
          vaimonsa kuumaan hiekkaan niin, ettei tämä pystyisi liikauttamaan jäsentäkään, ja ruokkia
          sitten esille pilkistävää päätä pullanpalasilla. Mutta Marjut oli ehdottomasti tahtonut pohjoiseen
          ja loppujen lopuksi se oli Aarolle aivan sama. Hän oli sekä liki- että kaukonäköinen ja hänelle
      5   kaikki paikat olivat pohjimmiltaan yhdentekeviä.
                   Marjut ajoi, tietenkin, sillä auto oli Marjutin eikä totellut muita kuin Marjutia. Se oli vanha
          maastojeeppi, kömpelö ja ruosteen värinen, mutta Marjut oli vähä vähältä vaihtanut lähes
          kaikki sen osat. Nyt se oli valmis ja tottelevainen kuin ajokoira. Marjut ajoi varmasti, hänen
          ohituksensa olivat nopeita ja päättyivät aina hyvin. Aaro viihtyi hänen kyydissään ajatellen
     10   omiaan tai ajattelematta mitään. Hän ei tuntenut tietä, vaikka oli varmasti ajanut sitä joskus
          aikaisemminkin. Aaro vietti paljon aikaa puolinukuksissa, muisti ainoastaan ne asiat, jotka tahtoi
          muistaa ja unohti kaiken, minkä tahtoikin unohtaa ja oli enimmäkseen melko onnellinen.
                 – Pitää teettää matkan varrelta sinulle asunnon avain, Marjut sanoi irrottamatta
          katsettaan tiestä. Jeeppi ahmaisi pätkän valkoista kaistaviivaa, ohitti rikinkeltaisen Renaultin,
     15   hotkaisi jälleen viivaa ja asettui takaisin jonoon kahden asuntovaunun väliin. Aaro katsoi
          terävänenäiseen vaimoonsa, joka istui tässä hänen vieressään ja tiesi mitä teki.
                 – Tapettiin jäi kauheat jäljet kun Martti vei omat taulunsa pois. Valkoisia neliöitä vieri
          vieressä, Marjut sanoi. Moottorin kierrokset alkoivat taas kohota ja Marjut tarkkaili niskalihakset
          jäykistyen tilaisuutta uuteen syöksyyn viereiselle kaistalle. – Saat ripustaa niiden päälle
     20   uusia tauluja.
                 – Ei minulla ole mitään tauluja, Aaro vastasi. Hän ei ollut koskaan tullut hankkineeksi
          paljoa omaisuutta. Nekin vähät esineet, joita hän joskus sai lainaksi, puristuivat rikki hänen
          kourissaan saman tien.
                 – Ei niitä voi silleenkään jättää, Marjut sanoi ja kaksi sitkeää jännettä hänen kaulassaan
     25   tulivat selvästi näkyviin.
                 – Ehkä ne haalistuvat ajan myötä ja muuttuvat samanvärisiksi kuin muukin tapetti.
          Auringonsäde paistoi suoraan Aaron silmiin ja sai hänet siristelemään. Hän oli varma, että
          kaikki asiat järjestyisivät jotenkin.
                 Pellot ikkunalasin toisella puolella olivat apilalla ja laiskat lehmät repeämäisillään
     30   maidosta. Siellä täällä kenotti harvalautainen aitta tai tupa, ikkunat pimeinä ja laudanpätkä
          oven pönkkänä. Aaro ajatteli perunoita, jotka makasivat pussin pohjalla tavaratilassa, niiden
          vaaleanpunaisia ituja, jotka sitkeästi tunkivat multaisen kuoren läpi. Hänestä tuntui, että he
          voisivat milloin tahansa pysäyttää tien laitaan, kaivaa perunat multaan ja asettua taloksi.
                 – Kustaa-sedän poronsarvijauhe on lisättävä muistettavien listaan, Marjut sanoi.
     35   – Jos lähetetään kortit jo Inarista, niin nekin on sitten hoidettu.
                 – Mitkä kortit? Aaro kysyi.
                 – Postikortit, Marjut vilkaisi terävästi kohti ja keskittyi sitten taas tien ahmimiseen.
                 – Nii-in, Aaro sanoi. – Postikortit. Hän tuli suvusta, jossa ei esiintynyt enempää
          mielenvikaisuutta kuin muitakaan tauteja. He asuivat hajallaan ympäri maata ja löysivät
     40   paikkansa maailmasta kivuttomasti ja toisistaan tietämättä. Koskaan hän ei ollut tuntenut
          minkäänlaista tarvetta pitää sukuunsa yhteyttä.
                 – Kaivatko hansikaslokerosta osoitemuistion, Marjut sanoi. Aaro löysi konsolista
          kiiltäväkantisen kirjasen ja se oli hänen mielestään yllättävän paksu.
                 – Otat sinisen ja punaisen kuivamustekynän ja alat luetella sieltä nimiä. Varmasti on
     45   kätevintä, kun merkitään punaisella pakolliset kyläilypaikat ja sinisellä suotavat.
                                                 –3–                      M17/1/AXFIN/HP1/FIN/TZ0/XX

            – Meillä onkin laaja suku, Aaro sanoi hilpeyttä tavoitellen. Hän lehteili läpi kaikki Alinat ja
     Yrjöt ja tunsi äkillistä tarvetta rullata sivuikkunaa auki. Ikkunasta tulviva ilma haisi märälle, kuin
     jossain kauempana vaarojen takana olisi suo.
            – Saima-täti, Aaro sanoi.
50          – Punainen.
            – Onko meillä Saima-tätikin?
            – Martilla on, Marjut sanoi. – Martille on soitettava kun pysähdytään. Martillahan tässä
     kaikkein vaikeinta on, Marjut sanoi.
            – Nii-in, Aaro myönsi, sillä se oli mahdollista. Hänellä itsellään oli harvoin vaikeaa ja
55   Marjutilla tuskin koskaan. Martin vaikeuksista Aaro ei tiennyt muuta kuin että tämän uusi vaimo
     oli lentoemäntä.
            – Minä olen ajatellut sitä sukunimiasiaa, Marjut sanoi. – Martillahan on sammuva
     sukuhaara joka tapauksessa.
            – Nii-in, Aaro sanoi. Marjut käytti niin paljon pitempiä sanoja kuin mihin hän oli tottunut ja
60   Aaron oli vaikea seurata mihin tämä pyrki.
            – Että jos tämä mikä-hänen-nimensä-nyt-olikaan meinaa olla rouva Rosenbaum, ei hän
     olisi voinut millään estää minua olemasta rouva Rosenbaum edelleen, Marjut sanoi nopeasti
     ja kiihtyneesti.
            – Sinäkö et sitten halunnut omaa nimeäsi takaisin? Aaro kysyi. Oli nähtävästi paljon
65   asioita, joita hän ei ollut ajatellut.
            – Se on minun nimeni. Se on ollut minun nimeni seitsemän vuotta ja siitä on tullut
     minun nimeni. Se on kaikkein käytännöllisintä. Minun pitäisi uusia kymmeniä asiakirjoja...

                                      Riikka Takala, Koira nimeltä onni ja muita onnettomuuksia (1997)




                                                              Turn over / Tournez la page / Véase al dorso
                             –4–                      M17/1/AXFIN/HP1/FIN/TZ0/XX

2.

                         Sanoinkuvaamaton

          Hän piirsi ensimmäisen hirviön
          hirviön leuat jäykät ja metalliset
          ja niiden välissä kieli värähteli
          tätä hirviötä oli mahdollista soittaa

      5   Hän piirsi toisen hirviön
          sen silmät ja suu olivat väärissä paikoissa,
          silmät kämmenissä ja suu rintakehässä.
          Oli mahdotonta auttaa sen silmät
          oikeille paikoilleen sillä se söi suuhunsa auttajan.
     10   Se oli torjuva.

          Hän piirsi kolmannen hirviön
          ja hänen kynänsä pysähtyi.
          Hän nousi ja käveli puoliympyrän,
          sitten takaisin samaa reittiä,
     15   hän oli jaloillaan piirtänyt hirviön verkkokalvon.
          Niin suuri oli hirviön silmä.
          Hirviö oli omassa näkökentässään
          ja kaikkeus jäi sen näkökentän ulkopuolelle

          Hän ahtoi kaikkeuden rakettiinsa
     20   ja kiihdytti sen valon nopeuteen
          ja siirtyi itse ajassa.

          Hän söi hirviön kämmeneltä.
          Hirviö söi hänen kämmeneltään.

                                     Pauliina Haasjoki, Pääskynen ja lepakko (2009)
