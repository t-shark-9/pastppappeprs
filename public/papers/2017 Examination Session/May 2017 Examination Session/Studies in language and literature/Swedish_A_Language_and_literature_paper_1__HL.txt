M17/1/AYSWE/HP1/SWE/TZ0/XX




Swedish A: language and literature – Higher level – Paper 1
Suédois A : langue et littérature – Niveau supérieur – Épreuve 1
Sueco A: lengua y literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
yy Do not open this examination paper until instructed to do so.
yy Question 1 consists of two texts for comparative analysis.
yy Question 2 consists of two texts for comparative analysis.
yy Choose either question 1 or question 2. Write one comparative textual analysis.
yy The maximum mark for this examination paper is [20 marks].

Instructions destinées aux candidats
yy N’ouvrez pas cette épreuve avant d’y être autorisé(e).
yy La question 1 comporte deux textes pour l’analyse comparative.
yy La question 2 comporte deux textes pour l’analyse comparative.
yy Choisissez soit la question 1, soit la question 2. Rédigez une analyse comparative de textes.
yy Le nombre maximum de points pour cette épreuve d’examen est de [20 points].

Instrucciones para los alumnos
yy No abra esta prueba hasta que se lo autoricen.
yy En la pregunta 1 hay dos textos para el análisis comparativo.
yy En la pregunta 2 hay dos textos para el análisis comparativo.
yy Elija la pregunta 1 o la pregunta 2. Escriba un análisis comparativo de los textos.
yy La puntuación máxima para esta prueba de examen es [20 puntos].




                                                                                                2217 – 2069
     8 pages/páginas                                        © International Baccalaureate Organization 2017
                                                 –2–                  M17/1/AYSWE/HP1/SWE/TZ0/XX

Välj fråga 1 eller 2.

1.    Analysera och jämför de två texterna nedan. Analysen ska innehålla kommentarer om likheter och
      skillnader mellan texterna, samt vilken roll sammanhang, publik, mål och formella och stilistiska
      drag spelar.

Text A

                                     Sång i Ångermanland
                                 Jag vandrar bland bergen i Ångermanland
                                     Från morgon till skymmande kväll.
                                   Jag jublar och kvittrar min visa ibland
                                       Kring nipor och dalar och fjäll.
                         5        Jag mojar mig bara och solar min kropp
                                        I fjällsolens glödande brand:
                                   Vad hade jag annars så skyhögt hit opp
                                         Att göra i Ångermanland?

                                   Dess jord är mig kär i varendaste bit
                        10           Och yppig, som nånsin man vill.
                                 Och himmelen har man, i fall man vill dit,
                                        Ej många gästgivarhåll till.
                                   Jag kunde ta fatt uti molnenas svans,
                                    Om blott jag utsträckte min hand.
                        15        Det sker ej minsann någon annanstans
                                        Än här uti Ångermanland.

                                 I skogen mig möter var blomma som vän,
                                      Som förr, lika lantlig och täck1.
                                 En barndomsbekant känns på rösten igen
                        20             Överallt i var sjungande bäck.
                                  Och älven sig slingrar som fordomsdags
                                     Och vattnar sin skuggande strand;
                                    Och aldrig jag sett någon gladare lax,
                                        Än laxen i Ångermanland.

                        25          Här får man sin riktiga smak igen,
                                   Då smör man vill gommen2 förtro.
                                  Och mjölken är här långt bättre än den,
                                      Som spädes vid Lidingöbro.
                                  Och glöda ej druvor och pippingar här
                        30           Som längst bort i sydliga land:
                                    Vad sägs om de älskliga åkerbär,
                                      Som glöda i Ångermanland?
                                                –3–                  M17/1/AYSWE/HP1/SWE/TZ0/XX

                                    När tjädern spelar i ångande tall
                                       Och jublar i fjällstängd vik,
                        35            Så kan han väl kallas i alla fall
                                       En högst musikalisk klassik.
                                 När orrfågeln spelar och eko från häll
                                      Upprepar vartendaste grand,
                                Vad är väl då Lumbyes och Meissners kapell3
                        40           Mot skogens i Ångermanland?

                                 Ja, Ångermanland är, som var man vet,
                                       Den allra som gladaste bygd,
                                   Och nekas ej kan, att dess gästfrihet
                                        Är arv efter forntida dygd.
                        45        Och känns i dess gästfria salar ibland
                                    Att plägning man fått med besked,
                                 Så har man var gång efteråt till och med
                                      En känsla av Ångermanland.

                                         Elias Sehlstedt, Svea Folkkalender, www.runeberg.org (1873)



1
    täck: vacker
2
    gommen: mun
3
    kapell: orkester el. band; namn på Stockholmsbaserade grupper




                                                            Turn over / Tournez la page / Véase al dorso
                                                          –4–               M17/1/AYSWE/HP1/SWE/TZ0/XX

Text B


          Drömmen blev verklighet – Ida flyttade till Åre




         Att vara utomhus är något Ida gillar allra mest med livet i Åre.
         Foto: Ida Olsson iskogochmark.se

         Ida Olsson är en av många som drömde om ett liv närmre fjällen. Sommaren 2014
         blev drömmen verklighet – nu bor hon i Åre.

         Hon är florist och fotograf och lockar andra ut i naturen med vackra bilder på Instagram. Ida
         Olsson, känd under namnet @iskogochmark, tröttnade på livet i en helt vanlig stad i en helt
    5    vanlig del av Sverige. Ida och sambon sökte efter spänning och äventyr.

         – Vi kollade runt lite på platser i Sverige där man kunde få jobba med något roligare och ha
         massor med spännande saker att göra på vardagarna, säger Ida.

         – Vi båda älskar friluftsliv och spenderar mycket tid utomhus, och när vi i ett tidigt stadium
         googlade på Åre så blev vi helt till oss över hur vackert det var och vad mycket man kunde
   10    göra här.

         – Min sambo fick jobb på Storulvåns fjällstation och jag fick jobb som florist nästan omedelbart,
         precis som om det var menat att vi skulle flytta hit. Nu är jag kär i Åre och hela tiden hittar jag
         nya naturskatter. Ofta där man minst anar det.

         Åre kommun har en positiv befolkningstillväxt; på ca 15 år har antalet invånare ökat från 9600
   15    till drygt 10600. Det är över 50 år sedan som Åre hade fler än 10600 invånare.
                                                 –5–                     M17/1/AYSWE/HP1/SWE/TZ0/XX

     Ida berättar hur hon ibland har svårt att greppa hur vackert det är i Åre – men hon beskriver
     också människorna.

     – Jag tycker även om människorna här, de flesta som har valt att slå sig ner här på heltid är
     väldigt jordnära.

20   I sociala medier vill Ida förmedla ett mer hållbart liv.

     – Har man en gång fått upp ögonen för naturen och lärt sig vad samspel faktiskt innebär så börjar
     man per automatik att göra mer hållbara och miljövänliga val i vardagen.

     – Att ägna sig åt friluftsliv är ett sätt att leva hållbart. Det finns något väldigt enkelt och vackert
     i att bara ”vara”. Ligga på rygg och blicka upp mot trädkronorna, lyssna på fåglarna, studera
25   blommor, eller bara ta en lugn promenad i skogen. Naturen ger oss människor så mycket om vi
     bara stannar upp och känner in. Alla borde lära sig att uppskatta naturen, säger Ida.

     Ett av Idas bästa tips till Åre är området vid Storulvåns fjällstation där det finns många leder mitt
     bland fjällmassiven. Men hon uppskattar också de lokala råvarorna som många av Åres krogar
     serverar till sina matgäster.

30   Följ Ida Olsson i sociala medier:
     Instagram: @iskogochmark
     Hemsida: www.iskogochmark.se
     Facebook: utomhusfotografen - i skog och mark
     Flickr: iskogochmark.se
35   Läs mer: så fotar du norrsken
     Läs mer: de bygger pub i Ottsjö

                                                    Från Visit Åre, på www.visitare.com/i-skog-och-mark




                                                                Turn over / Tournez la page / Véase al dorso
                                                     –6–                   M17/1/AYSWE/HP1/SWE/TZ0/XX

2.    Analysera och jämför de två texterna nedan. Analysen ska innehålla kommentarer om likheter och
      skillnader mellan texterna, samt vilken roll sammanhang, publik, mål och formella och stilistiska
      drag spelar.

Text C


          Pappa kom hem, för vi längtar efter dig
          I kväll bänkar sig hela Sverige framför tv:n för att se på Melodifestivalen. Jag med. Den som
          tjuvlyssnat på genrepet vet att första deltävlingen innehåller en väl komponerad och luftig
          schlagerpastej med lite av varje, samt en modern version av Evert Taubes ”Brevet från lillan”,
          fast sämre. Mycket sämre. Den heter ”Pappa” och framförs av Daniel Gildenlöw.

     5    När jag lyssnar första gången hör jag en sådan tårdrypande pekoral att jag hamnar i ett våldsamt
          gräl med en väninna som naturligtvis tycker precis tvärtom. ”Det är en fantastisk visa”, säger
          hon ilsket och torkar sorgetårarna ur ögonvrån. ”Så var det för mig när jag var liten och så är det
          för så många av mina frånskilda tjejkompisars barn.”
                 Sången handlar om en pappa som sagt tack och hej till ett dött förhållande, skaffat ny
     10   partner, nya barn och struntar i sina gamla. Lite som pappan i Johan Unenges böcker om Rosa
          eller Johanna Ekströms berättelse om en egocentrisk författarfar, eller kanske som någon i ett
          hem nära dig.
                 Sedan slår det mig att mitt engagerade hat för ett simpelt mellobidrag beror på min
          övertygelse att ”Brevet från Lillan” var en produkt av en annan generations män.
     15          Kanske är det inte som jag trodde.
                 Jag är dock tvungen att vända mig till SCB för att dubbelkolla hur dagens fäder beter sig
          rent statistiskt. I Sverige i dag lever 450 000 barn med skilda föräldrar. Drygt en tredjedel av
          barnen upp till och med 18 år bor lika mycket hos båda.
                 Men över hälften bor mer eller mest hos mamma.
     20          Knappt ett barn av tio bor mest hos sin pappa.
                 Jag sätter kaffet i halsen. Inte för att jag är så korkad att jag tror att föräldraskapet ännu
          delas lika exakt som ett paket vaniljglass med syrran 1985. Men att så många barn fortfarande
          växer upp mest hos mamma, trots att samhället genomsyras av uppfattningen att barn behöver
          tillgång till båda sina föräldrar, är så tradigt.
     25          Den praktiska erfarenheten säger att nöta vardag är det mest effektiva sättet att få en bra
          kontakt med varandra. Min alldeles egen känsla är att det är för lite ens att ha barnen varannan
          vecka, går det att tillfredsställa barnens behov av en själv ens som helgförälder?
                 Siffrorna är förstås bara siffror och den hoppfulla kan läsa in pappor som möter upp
          efter skolan och kör till fotbollsträningen trots mammaboende. Den välvilliga kan tro att
     30   pappakärleken har sådan kvalitet att den övervinner den uteblivna kvantitetens avgrund. Någon
          annan säger att mammor kan vara egoistiska häxor som binder barnen vid sina bara bröst, att
          rättsystemet motarbetar pappor eller att det finns pappor som är olämpliga vårdnadshavare och
          som därmed inte bör ha hand om sina barn.
                 Så är det ibland.
     35          Men det kan också vara mycket enkelt: De traditionella könsrollerna dikterar fortfarande
          villkoren för de föräldrar vi väljer att vara. Gamla normer berättar vem som aldrig får svika,
          alltid måste vara beredd på att lägga sitt åt sidan för att erbjuda närhet och ständigt låta
          radarn svepa runt barnet för att hitta de värkande hemligheterna. Eller bara köpa rätt sorts
          vinterskor.
                                                –7–                  M17/1/AYSWE/HP1/SWE/TZ0/XX

40          Moderskapets självpåtagna omnipotens är också det som i den ombildade familjen,
     där finns ju mammorna också, kan få de mer omogna bonusmorsorna att bestämma
     prioriteringarna och de jagsvaga papporna att ge efter. De nya barnen bor hemma. De gamla
     barnen bor nästan hemma. En desillusionerad frånskild med tonåringar som tillbringar allt
     mindre tid hos sin far på grund av en växande känsla av utanförskap berättade om en mycket
45   konkret mätfaktor på känslan av att höra till på riktigt – att få gå i kylskåpet utan att vara rädd.
            Naturligtvis finns det även mammor som släpper taget och pappor som står för samvaron,
     och livet. Men statistiken visar att jag nog måste bänka mig framför tv:n i kväll och lyssna med
     ett annat öra när Daniel Gildenlöw sjunger ”Pappa hej, jag saknar dig, längtar du nånsin hit hem
     till mig?”
50          Även om jag fortfarande tycker att både pappor och barn förtjänar mycket bättre.




     Jenny Strömstedt
     redaktionen@expressen.se

                                               Jenny Strömstedt, www.expressen.se (7 februari 2015)




                                                            Turn over / Tournez la page / Véase al dorso
                                                    –8–                    M17/1/AYSWE/HP1/SWE/TZ0/XX

Text D

                  Jag lutar huvudet mot fönsterrutan. Saknar mina barn. Jag har rest runt landet med
         Sigges och min föreställning under hela hösten, att vara borta så mycket från barnen försvagar
         en. Den här gången har jag varit tre dagar i Göteborg. Show på kvällarna och efter showen
         kan jag dricka tre whisky och sedan somna. Men det är dagarna som drar tänder. Jag försöker
    5    få tiden att gå och ser mycket på matinéfilmer på bio, bland andra Interstellar. Matthew
         McConaugheys karaktär lämnar sin lilla tjej på jorden för att flyga till yttre rymden och hitta ett
         nytt hem för mänskligheten. Flickan gråter i hans famn och vädjar: ”Åk inte!” Och Matthew
         gråter och håller i hennes kinder och säger: ”Jag kommer tillbaka. Jag lovar.” Han kommer
         till en planet som ligger farligt nära ett svart hål. Relativitetsteorins tidsförskjutning gör att
  10     varje minut där motsvarar månader på jorden. Han vet att varje timme som går innebär att
         åratal av hans dotters liv försvinner för honom. Han är inte på planeten särskilt länge, men
         när han kommer tillbaka till moderskeppet inser han att det gått fyrtio år på jorden. Hans
         lilla tjej är nu äldre än vad han själv är. Den scen som då följer – där han tar del av alla de
         videomeddelanden som hon skickat till honom genom åren, alla hälsningar som förblev
  15     obesvarade – den scenen gör något med mig. Den når ner till min absoluta botten, jag
         känner scenen i hälarna, för den utgör urkänslan av förlust, det är det mörkaste mörka. Att
         på håll se sin dotter växa upp utan möjlighet att delta, att förstå att allt som äger rum i den där
         datorskärmen redan har hänt och att det är oåterkalleligt. Det är som att sitta bakåtvänd i livet
         och bara kunna blicka ut över det som redan inträffat. Tänk att bara ha det perspektivet, att
  20     bara vara förmögen att leva i det förflutna.
                  Göteborg är mitt svarta hål. Tre dygn där motsvarar ett år i mina döttrars liv. Tiden läcker.
         När jag är i Göteborg, så är jag också på expeditionen. Jag måste fixa några viktiga saker här,
         men sedan ska jag hem. Jag har lovat Charlie det. Att jag ska komma hem.
                  Vi kommer fram till Stockholm, spår 17. Jag går av. Taxi från Klarabergsviadukten till
  25     Nybrogatan. Det är sent på söndagskvällen. Charlie sover sedan länge. Jag smyger in på
         hennes rum och lägger mig bredvid henne. Jag vänder och vrider på mig medvetet klumpigt
         så att hon ska vakna. Och jag tänker att varje gång som jag är så här nära henne, så finns det
         inget läckage av tid. Jag blir så lugn av att ligga här bredvid henne, och det är just därför: Det
         läcker ingenting! Jag är äntligen i fas med tiden! Jag är i nuet! Det är bara jag och min tjej.
  30     Det är som att det knakar och sprakar, den där stunden, vi är kärnan av allt! Har jag varit mer
         rofylld i livet än just nu? Jag är inte lycklig, kanske, men jag är lugn och trygg. Jag ligger där
         och kan känna jorden rotera, jag kan känna jordens fart genom galaxen, och allt utgår härifrån,
         från den här lilla barnsängen. Vi glöder!

                                      Alex Schulman & Sigge Eklund, Tid: Livet är inte kronologiskt (2015)
