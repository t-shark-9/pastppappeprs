M17/1/AXCZE/SP1/CZE/TZ0/XX




Czech A: literature – Standard level – Paper 1
Tchèque A : littérature – Niveau moyen – Épreuve 1
Checo A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0047
     4 pages/páginas                                      © International Baccalaureate Organization 2017
                                                    –2–                    M17/1/AXCZE/SP1/CZE/TZ0/XX

Napište literární analýzu jednoho z následujících textů. Vaše odpověď musí zohledňovat obě přiložené
orientační otázky.

1.

                 – Počkejte, moment, řekl udýchaně. Vyběhl čtyři patra a zastihl mě u dveří. Právě jsem
          je za sebou zabouchl. Odcházel jsem na poštu s balíkem pro rodinu. Měl na sobě průhlednou,
          zeleně šedou pláštěnku do deště a otíral si kapesníkem tvář.
                 – Je vaše žena doma?
      5          – Není, odjela na prázdniny.
                 – Tak počkejte, pojďte se mnou zpátky. Já jsem Hruška od státní bezpečnosti, a strčil mi
          pod nos nějaký lístek v průhledném pouzdře. Vaše žena má dovolenou, to je škoda.
                 Vrátili jsme se dovnitř a ještě pořád si utíral tvář. Pláštěnka šustila, když ji svlékal.
                 – To je nějak dusno. Přijde bouřka, řekl a posadil se. Tak byste to pro nás mohl udělat vy,
     10   když vaše žena není doma.
                 Vytáhl z kapsy listinu a četl si v ní.
                 – Znáte Honcovy? Bydlí tady dole.
                 – Znám. Je to krejčí, moc slušný člověk. Nejraději má rybičky.
                 – To je jedno. Oni dostanou hosta. Víte to přece, přijedou teď na spartakiádu* cizinci a
     15   musíme vědět, co tu dělají. To je škoda, že vaše žena není doma. Máme na ni doporučení, že
          se v tom vyzná. Ale vy to taky dokážete, co říkáte?
                 – Nevím, co přesně chcete. Pan Honc je moc hodný, opravuje nám někdy šaty a nedávno
          šil dceři kabát, tak ho znám. Jeho paní taky někde pracuje. Mají malou holčičku. Je to slušná
          rodina.
     20          – Dobře, ale bude u nich bydlet cizinec a víte přece, co myslím. S kým se stýkají, kdo k
          nim chodí, jak se dívají na poměry, co říkají tomu cizinci a kam ho vodí. Musíme se zajišťovat.
          Pro někoho jsou to milí hosti, pro nás práce, vždyť si rozumíme. Máme doporučení na vaši
          ženu, ale když máte ženu tak zdatnou, vy to taky zastanete. Tak co tomu říkáte? Jak byste měl
          dojem, že je něco v nepořádku, hned hlásit. Musíme se přece zajistit. Řekne se milí hosti, ale
     25   je s tím práce. Tak co myslíte, můžeme se na vás spolehnout?
                 – Honcovi jsou moc hodní, to vám zaručuji.
                 – No dobře, ale musíme vědět, co ten host tu chce, a oni nejsou ve straně. Ty jsi přece ve
          straně, soudruhu?
                 – Ne.
     30          – Ale vaše žena je, tady to mám napsáno.
                 – Není.
                 Zkoumal chvíli listinu a pak se rychle zvedl.
                 – To je tedy omyl. Jmenuje se Milada Urbanová?
                 – Ne, to je o dvě patra níž.
     35          Pláštěnka zašustila, když si ji prudce hodil přes ruku.
                 – Kdybychom se dověděli, že jste jim něco říkal o mé návštěvě nebo že je někdo hlídá,
          tak asi už víte, jaké to pro vás bude mít následky.
                 – Vím, o co jde.
                 – Musíme se přece zajistit. Ale proč mi dole řekli, že je to ve čtvrtém patře, to nevím. Lidi
     40   pořád proti nám něco mají. Tak jak jsem říkal, jestli se dovíme.
                 – Rozumím.
                 – Máme z toho jen práci navíc a ještě mě pošlou o dvě patra výš. Tak sbohem. A mlčet
          nebo uvidíte.

                                                                           Zdeněk Urbánek, Portréty (1978)

* spartakiádu : masová veřejná tělocvičná vystoupení organizována státem každých 5 let
                                            –3–                   M17/1/AXCZE/SP1/CZE/TZ0/XX

(a)   Jak nám charakterizace příslušníka tajné policie pomáhá k pochopení textu?

(b)   Prozkoumejte roli přímé řeči. Jak přispívá k dynamice a rozvíjení vyprávění?




                                                    Turn over / Tournez la page / Véase al dorso
                                                 –4–                    M17/1/AXCZE/SP1/CZE/TZ0/XX

2.

                                                   Těšíme se

                                    Těšíme se na sobotu,
                                    na zahradu, na setkání.
                                    Ale tolik hustých plotů,
                                    tolik závor v bráně brání
                                5   prstům, zkrvácené dlani.

                                    Těšíme se. Na neděli.
                                    Ale tolik zdí nás dělí,
                                    nerozbijeme je čely.

                                    Dávno jsme se neviděli.

                              10    Kosti plotů, žebra mříží.
                                    Okna zarůstají kříži,
                                    trny, oprátkami, hřeby.

                                    Slibů stín se ve skle šklebí.

                                    Zdiva rostou. Tma se chlubí.
                              15    Hvězdy svítí: mrtvých zuby.
                                    Svítí zlatem. Proč a komu?

                                    Vrátíme se. Sami. Domů

                                                                Bohuslav Reynek, Odlet vlaštovek (1980)

     (a)   Sledujte, jak v básni postupně roste obrazová složka, a pokuste se charakterizovat oblast, ze
           které básník čerpá své představy.

     (b)   Jaké jsou důsledky výskytu opakování a protikladů v básni?
