M17/1/AXMAO/SP1/MAO/TZ0/XX




Maori A: literature – Standard level – Paper 1
Maori A : littérature – Niveau moyen – Épreuve 1
Maori A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0595
     4 pages/páginas                                      © International Baccalaureate Organization 2017
                                                     –2–                   M17/1/AXMAO/SP1/MAO/TZ0/XX

Tuhia he tātaritanga arahina reo mō te tangohanga kotahi anake. I roto i to whakautu me kōrero e koe
mō ngā pātai arahina kua whakaratoa.

1.

                   “Nā wai i mea? Nē, nā wai? Nā wai i mea kia pēneitia e rātou tā tātou mokopuna? Kei te
          tino riri nei ahau ki tēnei tākuta!”
                   Nā puehu ana te marae i a Pita. E whakarongo hoki ana te iwi, me te whānau ki āna kōrero.
                   “Taurekareka Pākehā! Taurekareka tākuta! Nā wai i tuku, ā, nā wai i hoatu te mana ki a ia?
      5   Kia riro rawa māna e tuku tā tātou tamaiti, mokopuna kia mate? Nā wai tēnei tākuta Pākehā I
          whakatū hei atua? Kia riro rawa māna e mea kia tukua a Matiu kia mate?
                   “E Pita! E whakaae ana ahau ki ēnā kōrero āu. Koia tonu ēnā ko ngā whakaaro kei
          roto i tōku nei ngākau. E Pita, mai i tōku rongona i tēnei mea e kōrerotia nei e tātou, kātahi ka
          koropupū ake te riri ki roto i a au. Koia hoki tēnei ko te mate ki a tātou ki te Māori. Ka kite mai
     10   te tākuta Pākehā, he mangu kē te kiri o te tangata, ehara i te kiri mā, kua tukuna kia mate.
          Kua mutu te hoatu i ngā rongoā e ora tonu ai.”
                   Kātahi hoki a Karaka ka oho ake, 'E hoa mā, e ngā whanaunga, e te whanau, ahakoa te
          mamae o o tātou ngākau, tēnā āta tirohia e tātou te pūtake, me ngā tikanga, i pēneitia ai e te
          Pākehā nei, tā tātou tamaiti mokopuna a Matiu.
     15            Nā, e kī ana te tākuta nei, he nui rawa ngā mate o tā tātou mokopuna. He nui, he kino
          te whara o tōna māhunga. Kua kore kē ia e mōhio ake ki te tangata. Kua kore kē e rongo ake
          i te reo tangata. Kua kore noa iho e korikori. Heoi e takoto kau ana. Ko te ngākau anake e
          panapana tonu ana. Nō reira, ahakoa pēhea te roa ōna, e hono atu ai ki te mīhini whakaora,
          e kore rawa ia e ora. Nō reira e te whānau, e ngā whanaunga hoki, kia –”
     20            “E noho koe ki raro Karaka, e kore rawa ahau e whakaae. E kore hoki ahau e whakapono
          ki ēnā kōrero āu, ki a mātou.” Nā, ko te reo tēnei o Pare. Koia tēnei ko te whaea o Matiu, arā, o
          te mokopuna e takāto mai rā, ā, e hono mai rā ki ngā mīhini whakaora o te hohipere.
                   “Nā, ko tāku tēnei. E whakapono ana tōku whatu manawa ki tēnei kōrero, nā Ihowa i
          homai, mā Ihowa anō e tango. E kore rawa ahau e whakaae mā te tākuta Pākehā taku tamaiti
     25   mātāmua e tango atu.”
                   I konei, ka tīmata te auē, me te tangi o ngā kuia ī to ratou aroha ki a Pare. E heke nei ngā
          roimata, mō tāna tamaiti, mō Matiu e aituātia nei i tērā atu marama. I te tūtuki o tōna waka ki te
          piriti, i whakawhiti mai rā i te awa. I kō tata atu o te taone nei.
                   Kātahi ka tū ake a Tāmati. Ko ia te koroheke o to rātou marae.
     30            “Hutia te rito o te harakeke,
                   kei hea te komako e kō?
                   Pātai mai ki au,
                   He aha te mea nui o tēnei ao?
                   Māku e kī atu ki a koe,
     35            He tangata, he tangata, he tangata."
                   “Nā e kōrero nei tātou mō te tangata. Arā mō tā tātou mokopuna mō Matiu, kua tangohia
          nei ōna hononga ki te mīhini e ora tonu ai ia. Kua tangohia nei ēnei e te tākuta Pākehā nei.
          Tēnā pea e te whānau, e ngā whanaunga hoki, ka tutuki ngā kōrero a te whaea nei a Pare i
          a ia e kī ake nei, nā Ihowa i homai, tukua mā Ihowa anō e tango. Tēnā pea e te iwi, kua tae
     40   tēnei ki te wā, kua karanga a Ihowa i tāna kia hoki atu ki a ia. Tēnā pea i runga i te riri o ō tātou
          ngākau, ko tātou kē e ārai ana i tā te Atua i hiahia ai. Kia hoki atu tā tātou mokopuna ki a ia, i
          runga i te rangimārie, ahakoa tātou rurerurea e te aroha mōna. Nā, ko tāku tēnei ki a tātou e
          hui nei, e aku whanaunga, e taku whānau, tukua ta tātou mokopuna kia riro i runga i
          te rangimārie. Ahakoa te nui o te aroha i roto i a tātou.”
                                                      –3–                    M17/1/AXMAO/SP1/MAO/TZ0/XX

45                 Nā, i te ono o ngā hāora, i te ahiahi, i te torongitanga o te rā, ka tangohia e te tākuta
           Pākehā ngā hono o te mīhini i te mokopuna nei i a Matiu. I te waru o ngā haora, i taua pō tonu,
           ka hemo ia. Ka hoki tōna wairua ki tōna Kaihanga, ki te Atua.
                   Ka tūturi te whānau i te taha o tōna moenga. Ka karakia a Paora, “Whakangaro atu e
           moko i tēnei ao, i runga i te aroha o te Atua, nāna nei koe i hanga, i runga i te mana o
50         Ihu Karaiti. I mate nei ia mōu, i runga i te atawhaitanga o te Wairua Tapu. Whakangaro atu e te
           wairua ki te whānau e hui mai rā i Paerau, okioki mai, e hoki e te wairua, e hoki ki te kāinga.”
                   Kātahi ka whakahokia mai te tinana o te mokopuna nei o Matiu, e te whānau, ki tō rātou
           marae takoto ai. Nā, i reira te iwi e tangi ana, e auē ana, e hotu ana. To rātou riri tonu, i roto i o
           rātou ngākau ki te tākuta Pākehā rā.
55                 I te toru o ngā rā, ka mutu te karakia i roto i to rātou tūpuna whare. Ka mauria ia, ka
           tanumia ki waenganui i ngā rua koiwi o ōna mātua tūpuna. I mua tonu i te tanumanga, ko te
           kōrero whakamutunga iho a tōna matua, a Puru ki a ia.
                   “Haere, haere, e taku tamati. Haere ki te wahangūtanga o te tangata. Haere e tama,
           nā Pākehā tēnei mahi ki a koe. Mehemea taua tākuta Pākehā nei i pūmau ki te oati, i oatitia e
60         ia, i te rā i tū ai ia hei tākuta, ki te whakaora i te tangata i te wā e panapana tonu ana
           tōna ngākau. E tama! E kore kē koe e takoto mai i konā. Haere e tama, whakangaro atu i te
           tirohanga a te kanohi.”

                                                         Charles Shortland, Ngā Pakiwaitara a Huia 4 (2007)


     (a)      Kōrerohia mō ngā tūmomo āhuatanga me te aria o te kaituhi me tōna whakamahi i te reo
              me ngā tikanga ā-tuhi [stylistic features] hei whakatewhatewha i ngā tino kaipakihi o tēnei
              tangohanga.

     (b)      Kōrerohia mō te āhua o te reo ā-taki [narrative voice] me te hangatanga hei whakatewhatewha
              i ngā kiripuaki me o rātau aro ki ngā takapiringa o tēnei tangohanga.




                                                                   Turn over / Tournez la page / Véase al dorso
                                               –4–                 M17/1/AXMAO/SP1/MAO/TZ0/XX

2.

                                             Anei Au

                              Anei au, e mihi ana
                              Anō nei he ohooho
                              Kua tautī a Karanga
                              Kua takutaku a Karakia
                          5   Auē taukiri, ko wai anō ahau?

                              Anei au, e tīoriori ana
                              Anō nei he māpihi maurea
                              Kua rūrū a Haka
                              Kua tāngia a Apakura
                         10   Auē taukiri e, ko wai anō ahau?

                              Anei au, e pāorooro ana
                              Anō nei he whakakai marihi
                              Kua tau a Oriori
                              Kua rongo a Waiata
                         15   Auē taukiri e, ko wai anō ahau?

                              Anei au e tūpapahu ana
                              Anō nei he taonga tuku iho
                              Kua pao a Ngeri
                              Kua whakaoho a Mataara
                         20   Auē taukiri e, ko wai anō ahau?

                              Anei au, e umere atu ana
                              Anō nei he waha tangata
                              Kuā whāki a Kōrero
                              Kua mea a Kupu
                         25   Auē pai marika e, ko te reo Māori ahau!

                                                          Hana O’Regan and Charisma Rangipunga,
                                              Kupu: a collection of contemporary Maori poetry (2007)


     (a)   Kōrerohia mō ngā momo āhuatanga e whakatōmene ana e te kaitito e pā ana ki ngā kaupapa
           matua o tēnei whiti.

     (b)   Pēhea te takarure me te whakatakotoranga e whakangako i tō māramatanga o tēnei whiti?
