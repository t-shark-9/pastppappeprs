M17/1/AXHUN/HP1/HUN/TZ0/XX




Hungarian A: literature – Higher level – Paper 1
Hongrois A : littérature – Niveau supérieur – Épreuve 1
Húngaro A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2217 – 0097
     4 pages/páginas                                     © International Baccalaureate Organization 2017
                                                 –2–                  M17/1/AXHUN/HP1/HUN/TZ0/XX

Írjon irodalmi kommentárt az alábbiak közül az egyik szövegről!

1.

                 Tokodi már megbánta, hogy újév másnapján elígérkezett a húgához a kocsonyának
          valóval. Semmi kedve nem volt elhagyni a házat, a ködben fürdő, zúzmarától fehér falu csak az
          ablakból tűnt barátságosnak. […]
                 Ahogy elhagyta a falu szélső házait, még sűrűbb lett a köd. Alig vette észre, a volt
      5   gépállomás előtt stopos integet. Groteszk, sötét alak ágált a fehér párában. Tokodi megállt,
          letekerte az ablakot.
                 — Hova megy?
                 — Ide a szomszédba, Vastavára. Elvisz? Szét vagyok fagyva.
                 — Pattanjon be! Én is oda megyek – mondta Tokodi. Nem volt kedve beszélgetni, az
     10   útra figyelt, nehogy a jégbordákon megcsússzon az autó, de amint elhagyták a kanyargós erdei
          szakaszt, kíváncsi pillantásokat vetett az idegenre.
                 — Honnan jön? Jelmezbálból?
                 — Miből gondolja?
                 — A szőrruhából. Meg hogy szarvakat visel a fején.
     15          — Gúnyolódik? – kérdezte sértődötten az idegen. — Ez nem jelmez! A szarvak is
          valódiak.
                 — Látom, farka is van – csodálkozott Tokodi. — Húzza félre, rálóg a sebességváltóra.
                 — Bocsánat – szabadkozott az idegen, és a háta mögé húzta a farkát. — Hálás vagyok,
          hogy felvett. Ki nem állhatom a hideget.
     20          — Én se rajongok a télért.
                 — Egy órát ácsorogtam az út szélén. Már azt hittem, senki nem jön arra. Mit csinál
          Vastaván?
                 — Tegnapelőtt disznót vágtam, a húgoméknak viszek kocsonyának valót. Ha már ott
          vagyok, megjavítom a hűtőgépüket.
     25          — Szerelő?
                 — Olyasmi – rántotta meg a vállát Tokodi. — Mindenhez értek, ami árammal működik.
          Imádok bütykölni. Porszívóból légkondi, turmixgépből rádió, amit akar!
                 — Irigylem az ezermestereket. Én sajnos fakezű vagyok. Semmit nem tudok
          megjavítani.
     30          — Az ilyesmire születni kell. A legtöbb ember fél az áramtól. Mivel foglalkozik?
                 Az idegen elgondolkodott, csak fél perc elteltével válaszolt.
                 — Hát, most megfogott. Maradjunk abban, hogy rossz emberekkel foglalkozom.
                 — Aha. Rendőr?
                 — Ezzel a kinézettel?
     35          — Akkor börtönőr?
                 — Dehogy! Nem őrzöm, hanem büntetem a rosszakat.
                 — Megvan! Hóhér! Talált?
                 — Nem talált. Bírósági ítélet nélkül büntetek. […]
                 — […] mivel büntet?
     40          — Ne akarja tudni.
                 — Titok?
                 — Végül is nem. Megfőzöm a bűnösöket.
                 Tokodi csodálkozva pillantott az utasára.
                 — Ez komoly? Megfőzi?
     45          — Meg én! Beterelem őket a kondérba, feltöltöm vízzel, aztán kezdem hordani a fát.
                 — Kondérba? Szórakozik velem? – nevetett Tokodi.
                 — Dehogy szórakozom. […]
                 — Nem sajnálja őket?
                                              –3–                   M17/1/AXHUN/HP1/HUN/TZ0/XX

            — Egy pillanatig se. Arra kell gondolni, hogy minden megfőzött bűnössel jobb lesz a világ.
50          — Ráfér, az igaz. – Tokodi lassított, beértek a szomszéd faluba. — Na, megjöttünk.
     Megfelel, ha a templomnál kiteszem?
            — A templomnál tökéletes! – bólintott az idegen. Kiszállt, megkerülte az autót, mutatta
     Tokodinak, hogy tekerje le az ablakot. Behajolt, gőzölgött a lehelete a feje körül. — Nem
     akarom feltartani, de megmutatja a kocsonyának valót?
55          Tokodi leállította a motort, kelletlenül kiszállt, hátrament, felnyitotta a csomagtartót.
            — Nem adom el, arról ne is álmodjon. Mind a húgomé.
            — Malac farka van benne?
            — Van bizony! Szerencsét hoz, kell a kocsonyába – Tokodi széthajtotta a zsírpapírt,
     kivette a fagyott farkat, és mint egy szál virágot, átnyújtotta az utasának.
60          — Gyönyörű! Nagyon tetszik – lelkesedett az idegen. Körülnézett, aztán Tokodi füléhez
     hajolt. — Kössünk üzletet. Levágok egy szőrcsomót a hasamról, cserébe megkapom a farkat.
            — Ugyan már, minek nekem szőrcsomó?
            — Beteszi az ágyába, a lepedő alá. Attól kezdve békén hagyjuk.
            — A húgom keresni fogja a farkat.
65          — Őt is örökre békén hagyjuk. Mit szól hozzá?
            — Nem is tudom, mit mondjak.
            — Sajnálja tőlem azt a kis szerencsét? Higgye el, rám fér.
            Tokodi belenézett az utasa könyörgő szemébe, aztán megrántotta a vállát, neki adta
     a malacfarkat. Visszaült a kocsiba, megvárta, amíg utasa eltűnik a templomkert zúzmarás
70   bokrai között, aztán beindította a motort. Csak később jutott eszébe, hogy nem kapott cserébe
     szőrcsomót.

                                     Fehér Béla, Minden megfőzött bűnössel jobb lesz a világ (2016)




                                                      Turn over / Tournez la page / Véase al dorso
                            –4–                    M17/1/AXHUN/HP1/HUN/TZ0/XX

2.

                          A mai nap

          Képzeld, mi történt. Kora délelőtt,
          amint utaztam új lakást keresni,
          és azon tűnődtem, hogyan tovább,
          míg üres szemmel bámultam a boltok
      5   januári, kopott kirakatát,
          és annyi minden eszembe jutott –

          hirtelen tényleg csak a semmit láttam:
          a házak közül épp kirobogott
          a villamos, a hídra ráfutott,
     10   s a megszokott szép tágasság helyett
          köd várt a láthatatlan víz felett –
          döbbenten álltam.

          Köd mindenütt: a szorongás maga
          ez a szűk, hideg, fehér éjszaka;
     15   éreztem, hogy most ez az életem:
          hogy gyorsan megy, de nem én vezetem,
          hogy megtörténik, de mégsem velem,
          hogy ott a látvány, s mégsem láthatom,
          hogy sínen megyek, biztos járaton,
     20   de hídon: földön, vízen, levegőben,
          és felhőben is, mint a repülőben,
          s a valóságnak nincs egyéb jele,
          mint kezemben a korlát hidege.

          Két hosszú perc, míg újra volt mit látni.
     25   És most úgy érzem, megtörténhet bármi.

                                                      Szabó T Anna, Elhagy (2006)
