M17/1/AXSLN/HP1/SLV/TZ0/XX




Slovene A: literature – Higher level – Paper 1
Slovène A : littérature – Niveau supérieur – Épreuve 1
Esloveno A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2217 – 0189
     4 pages/páginas                                     © International Baccalaureate Organization 2017
                                                    –2–                    M17/1/AXSLN/HP1/SLV/TZ0/XX

Napišite komentar k enemu izmed naslednjih dveh književnih besedil:

1.

                 Tiho obstaneta. Ne da bi vstal ali zapustil stol, se Karl Zalman ozre k steni, kjer so stale
          lesene police s knjižnimi hrbti umirjenih barv. Zamiži, kot da premišljuje o nečem znanem, o
          katerem pa ni lahko govoriti, se nato ponovno obrne nad mizo, pogleda Ernesta in s čudnim,
          skoraj blago ironičnim, bolj spoštljivim kot prepričljivim glasom reče: »Iskali so kamen.«
      5          »Modrosti?«
                 »Da. Lapis philosophicum1, kamen, ki zdravi in odrešuje ...« Nato nenadoma vstane, od
          grelnika se je zaslišalo vretje. »... kamen, ki pomirja nasprotja in prinaša nesmrtnost!« Izza
          lesene stene, kjer so pri kraju visele grafike in poznobaročne reprodukcije z mitološkimi in
          hermetičnimi motivi, poropota s skledo in se vrne z vročim čajem. »Boste sladkor?«
     10          »Ne, hvala.« Zalman vseeno primakne medeninasto sladkornico. »Nikoli se ne ve!
          Ste ga slučajno videli?« vpraša.
                 »Koga?«
                 »Zgoraj, na razstavi.« Ernest se nehote zdrzne. Se mož zafrkava? Čuden, neujemljivi
          humor, mešanica češke blagosti in judovske strogosti. Ernest se posmeje, vendar ga Zalman
     15   ne izpusti in resno vprašujoče pogleda, kot bi ga, sam ni vedel zakaj in kako, na silo vračal v
          prostore, za katere ni prepričan, ali je zares bil v njih in bi se jih moral spominjati.
          Spustita obraz in srkneta vročo tekočino.
                 »Dober!« reče Ernest.
                 »Eh, moj dragi. Ni lahko priti do kamna! Kdor ga je našel, ta ne išče. Kdor pa več ne
     20   išče, ta je, če se ni izgubil, kar se prav lahko zgodi, prispel na cilj. Iz teme je naredil dan.
          Iz jutra večer.« Zadnje besede, izrečene brez duhovite in blage vzvišenosti, so v napeto ozračje
          vnesle nekaj trezne suhosti. O čem se sploh pogovarjata? Ernestu se ni zdelo dosti drugače,
          kot če bi govorila o karavanskih poteh čez gorske prelaze, o katerih so obstajala zgolj dvomljiva
          poročila izginulih ali sploh nikoli imenovanih kronistov. Kljub temu se ozre v Zalmana in vpraša:
     25   »So ga Rudolfovi mojstri našli?«
                 »Vem, da vas to zanima. Že prvič sem opazil. Pričakoval sem, da se vam bodo po
          obisku na Hradu te stvari razjasnile! Veste, o samem kamnu ...« Zalman se z rokama opre na
          mizo in premakne staro, a še vedno kleno, prav gotovo vitalno telo, ki ga muhasta narava očitno
          ni hotela ponižati ter je s tem izkazovala svojevrstno radodarnost do uklenjenega duha, ki ga
     30   kakor polena v peči hrani velikodušnost. »O samem kamnu, da tako rečem, je pravzaprav malo
          govora. Mojstri o tem navadno molčijo.«
                 »Skrivnosti ne obešaš na veliki zvon? Intimnosti, si mislim.«
                 »Ne, ne! Nič takega, Fabian.« Mirno sta si sedela nasproti in gledala predse. »O
          kamnu sploh ni mogoče govoriti, v tem leži ves problem. Kajti če rečemo, da je zlato, je to
     35   le prispodoba. Mnogi bi napak razumeli in tudi so. Zmeraj. Prevečkrat! Tak je svet, gospod
          Fabian. Požrešen! Tu pri nas, v slovanskih deželah, so v preteklih stoletjih živeli hasidi2,
          verjetno ste slišali zanje.« Ernest je prikimal. »Neka pripoved govori o dveh velikih možeh,
          filozofu Aristotelu3 in preroku Ezekijelu4. Oba sta prišla v kraljevo palačo, le da se je prvi
          ustavil v vsaki dvorani, z radovednim pogledom raziskoval razkošja in dragocenosti, da se jih
     40   ni mogel do sitega nagledati. Razmišljal je, kako bi jih označil. Drugi se ni ustavljal. Vedel je:
          to je kraljeva palača, to je kraljevo ogrinjalo, še nekaj korakov in gledal bom kralju Gospodu v
          obličje.«
                 Ernest odpije požirek: »Želite povedati, da ni dobro, če nas gospostvo narave preko
          mere premami? Velja isto za zgodovino?« Ernestovo nagubano čelo ni moglo tajiti, da preži
     45   na vsako Zalmanovo besedo, išče ob njej morda zgolj kratek prijem, spremembo, ki bi govorila
          njemu v prid. Ni ga namreč zanimala preteklost, ampak tisto, kar bi sile praškega Hrada
          utegnile pomeniti neposredno, zdaj in tukaj.
                                                     –3–                     M17/1/AXSLN/HP1/SLV/TZ0/XX

                »Kamen ni to, da ga imate v roki. Ni predmet, ni nekaj, kar lahko vidite. Vi sami
          postajate ...« Zalman privzdigne črne obrvi, »... zlato.« Nekaj trenutkov sta tiho obsedela in pila
    50    po požirkih. Nato sta si iz lonca znova natočila.

                                                                          Igor Škamperle, Kraljeva hči (2002)



1
    Lapis philosophicum: »filozofski kamen« (kamen filozofov), lahko tudi kamen
    modrih (kamen modrosti); je ciljni predmet duhovnega razvoja, pomeni tudi
    spojitev nasprotij, trdnega in tekočega, moškega in ženskega, predstavlja
    celovitost in vrh razumevajočega znanja. Je tudi čarobni predmet, ki vsako
    stvar preobrazi v žlahtno snov.
2
    hasidi: posebna skupina med vzhodnoevropskimi Judi, ki so bili versko
    poglobljeni in so ohranjali svojo bogato duhovno literarno tradicijo. Hasidi
    pomeni »sveti«.
3
    Aristotel: veliki filozof grške antike
4
    Ezekijel: eden od treh velikih prerokov iz biblijske tradicije. Zanimiv je zaradi
    razburljivih apokaliptičnih vizij.




                                                              Turn over / Tournez la page / Véase al dorso
                           –4–                      M17/1/AXSLN/HP1/SLV/TZ0/XX

2.

                     Čuden pogreb

          pa smo se zbrali
          okrog mrliča
          čuden mrtvak je bil ta mrlič
          oči je tiščal v pestéh
      5   in sredi brezličja
          ni imel ne ust
          ne nosu
          ne ušes

          pa je sinilo sonce
     10   izza griča
          čuden holmec je bil ta grič
          glave so rasle v redéh
          posredi pobočja
          namesto trav
     15   rož
          dreves

          pa smo zaslišali
          smeh z griča
          čuden hohôt je bil ta smeh
     20   zdaj polblazno podzemno krohotanje
          zdaj iz brezklicja
          klic na pomaganje
          stok
          spev

     25   pa je razprl pesti
          mrlič
          od tega trušča
          čuden pogled je bil ta pogled
          led je imel na očeh
     30   in iz mrličja
          se je usul nanj
          pršec
          srež
          sneg

     35   zamrazilo nas je v pripeki
          do golega smo se slekli
          na škilasto sonce smo legli
          otrdeli
          pomodreli
     40   zasmrdeli

          ja
          čuden pogreb je bil ta pogreb

                                        Jože Snoj, In cel boš, podoben otroku (2013)
