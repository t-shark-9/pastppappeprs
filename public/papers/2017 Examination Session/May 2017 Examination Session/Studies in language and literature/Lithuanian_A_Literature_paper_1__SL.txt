M17/1/AXLIT/SP1/LIT/TZ0/XX




Lithuanian A: literature – Standard level – Paper 1
Lituanien A : littérature – Niveau moyen – Épreuve 1
Lituano A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0127
     4 pages/páginas                                      © International Baccalaureate Organization 2017
                                                     –2–                      M17/1/AXLIT/SP1/LIT/TZ0/XX

Remdamiesi pateiktais klausimais, išanalizuokite vieną iš tekstų. Privalote atsižvelgti į abu pateiktus
klausimus.

1.

                                                        Gegutė

                  Dešimt metų važiuoja į savo tėviškę tada, kai pražysta sodas. Sesuo vis paskambina ir
          linksmai praneša:
                  – Jau atlėk.
                  Šįkart buvo kitaip – seseriai, matyt, atrodė, jog dabar broliui ne tai rūpi.
      5           Už valandos kitoks buvimas – vienkiemyje, kuriame niekas negyvena, žalsvi klevai,
          apleista kūdra ir šalia pirties šulinys. Netoli slenksčio ištįsęs kadagys.
                  Iš mašinos išsiima kastuvą, grėblį ir kauptuką. Pirmiausiai išlygins siaurą takelį į sodą.
          Prie pirmos obels stabtelėjo. Ją sodino vienas. Kai jau buvo miręs tėvas. Nepirko turguje,
          bet padovanojo dėdė, jo vaikystės geras draugas. Prisimena: kasdien laistydavo, kasdien
     10   lakstydavo pažiūrėti, ar paaugo. Studijų metais rodė bendrakursiams, pasakodavo, kad vėliau
          naktimis sapnuodavo, jog parašė kelis eilėraščius galvodamas, ar būsimiems vaikams ši
          antaninė obelis taip pat bus svarbi.
                  Vėliau susirūpino taku į šulinį. Ryškiausias įspūdis: mama neša kibirą vandens vis
          stabtelėdama. Kad pavargo? Ne, nori jam parodyti, kas yra gražu. Kai mamos jau nebebuvo,
     15   jis irgi nešdavo vandenį stabtelėdamas. Įlipęs į ananasinę obelį nustebdavo: kiekvieną kartą vis
          kitaip atsiverdavo kalvos ir mažas beržynas netoli melioracijos griovių.
                  Mamos darželyje keli gvazdikai vis dar gyvi. Reikia išpurenti žemę ir pasėti iš miesto
          atsivežtų čiobrelių, mėtų. Kad kvepėtų. Dar reikia baltai nudažyti klombų akmenukus. O gal ir
          langines?
     20           Ant didžiojo klevo pamatė inkilą, kuris jau gana sutrešęs ir gali nukristi. Pamėgins užlipęs
          nuimti. Lentučių yra – kai kurias pakeis. Pirmas jo sukaltas inkilas. Tiesą pasakius, nelabai
          vykusiai, bet tai dešimtmečio džiaugsmas. Kartą pamatė, kad katė kiša leteną vidun. Išgelbėjo
          paukščiukus, bet ilgai verkė. Kaipgi šitaip: juk katę glosto, lepina, bet ir varnėnai labai patinka;
          tai kodėl jo draugai nėra vienas kitam draugai? Tėvas juokėsi iš tokio filosofavimo, o mama
     25   pagyrė.
                  Reikia pakeisti spyną – jaučia, kad būta svetimų. Bet netikėtai paskambina sesuo:
                  – Atvažiuok pas mus greičiau – pavaišinsiu varškėčiais.
                  – Šį kartą ne, kada nors vėliau – neįsižeisk.
                  – Tai mes tuoj atlėksime.
     30           Pavargo.
                  Atsisėdęs ant suoliuko įsižiūrėjo į sodą. Pasidarė nesmagu: kam tiek daug žiedų – juk po
          dienos kitos žiedlapiai nukris? Akimirkos kitoniškumas, bet po to tik skausmas. Kai papasakojo
          kažkada mamai, ji nesuprato, kodėl reikia liūdėti, kai toks grožis.
                  Netikėtai sukluso – gegutė!
     35           Išsigando.
                  Užsikimšo ausis.
                  Staiga sėdo į mašiną ir nepersivilkęs gražesniais drabužiais patraukė namo.
                  Seseriai paskambins ir atsiprašys.
                  Rytoj sūnus jį veža į Santariškes.
     40           Poryt operacija.

                                                                Stepas Eitminavičius, Ratas: novelės (2014)
                                              –3–                       M17/1/AXLIT/SP1/LIT/TZ0/XX

(a)   Aptarkite, ką kūrinyje reiškia veiksmo laikas, vieta ir aplinkos objektai. Kokia kūrinio pavadinimo
      idėja?

(b)   Kokios yra šio teksto kalbos ypatybės, kaip organizuojamas pasakojimas?




                                                           Turn over / Tournez la page / Véase al dorso
                                                –4–                        M17/1/AXLIT/SP1/LIT/TZ0/XX

2.

                             Aš niekam negalėjau priklausyt
                             net mano kūnas kad ir pažadėtas
                             užmigęs priklausydavo tik sau
                             ir niekas niekad nežinojo kas esu
                         5   todėl mylėdami ir geisdami
                             manęs ieškojo ten kur niekad nebuvau
                             maldavo šaukė ir kamavo
                             kažką šalia manęs bet ne mane
                             ir tardė smerkė ir grasino tai moteriai
                       10    kuria aš nebuvau nors ji dėvėjo
                             mano sukneles ir plaukus
                             ir rūkė mano cigaretes naktimis
                             suprask mieliausias aš kūnas nebuvau
                             ir nebuvau ertmė kurią galėjai tu užpildyt
                       15    ar paniekint
                             ir niekas nesutvėrė manęs iš tavo šonkaulio
                             graudaus ir menko
                             juk aš pati tave gimdžiau
                             ant šalto metalinio stalo
                       20    apkurtusi nuo skausmo ir nuoga
                             o mano siela nuplazdeno virš Karališkių
                             laukų tokia laisva ir tokia Dievo
                             kad tu ir po mirties jos nepavysi

                                             Dalia Jazukevičiūtė, Šimtas eilėraščių apie nemeilę (2009)


     (a)   Kaip šiame eilėraštyje lyrinė subjektė apmąsto savo tapatybę?

     (b)   Kuo ypatinga poetinė šio eilėraščio leksika? Kaip tekste panaudojami mito elementai?
