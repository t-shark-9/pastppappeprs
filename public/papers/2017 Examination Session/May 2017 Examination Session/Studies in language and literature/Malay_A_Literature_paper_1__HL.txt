M17/1/AXMAL/HP1/MAY/TZ0/XX




Malay A: literature – Higher level – Paper 1
Malais A : littérature – Niveau supérieur – Épreuve 1
Malayo A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2217 – 0133
     4 pages/páginas                                     © International Baccalaureate Organization 2017
                                                  –2–                 M17/1/AXMAL/HP1/MAY/TZ0/XX

Tulis satu ulasan sastera tentang satu daripada berikut:

1.

                                                           Guru

                 Hari rabu. Cikgu Arif mengira-ngira di benaknya. Hari ini paling banyak period. Hanya
          ada satu free period sahaja. Menengah 1B ada dua period karangan. Menengah 1G ada dua
          period bahasa. Menengah 2C ada dua period latihan kefahaman dan menengah 2B ada satu
          period sibik.
      5          “Huh! Penat hari ini, ada satu period saja free.” Keluh Cikgu Arif.
                 Semasa memikirkan mata pelajaran hari ini. Loceng pun berbunyi. Guru-guru semuanya
          beredar ke dewan sekolah. Upacara menaikkan bendera mesti dihadiri. Lagu kebangsaan
          berkumandang. Murid-murid menyanyi seperti biasa. Menghafal tiap patah perkataan.
          Kemudian murid-murid membaca ikrar. Cikgu Arif telah hafal betul tiap perkataan ikrar ini.
     10   Semasa murid-murid, menyebutnya, Cikgu Arif menyebutnya dalam hati, mendahului
          murid-muridnya. Cikgu Arif suka menyebut ikrar ini. Padanya ada suatu keyunikkan pada
          ikrar ini. Dan pada Cikgu Arif ada sesuatu yang menyebabkan dia tersenyum sinis bila
          mendengar ikrar ini dilafazkan.
                 Selesai murid-murid membaca ikrar, murid-murid menyanyi lagu sekolah. Macam biasa.
     15   Murid-murid menyanyi dengan lancar, mula-mula lagu dinyanyikan dalam bahasa Inggeris,
          kemudian bersambung dengan nyanyian dalam bahasa Mandarin pula. Sekolah tempat
          Cikgu Arif mengajar ini, sekolah gabungan aliran Inggeris dan Cina. Jumlah keseluruhan
          pelajar Melayu di sekolah ini tidak sampai 50 orang pagi dan petang. Tidak sampai 50 orang
          jumlahnya dari menengah satu hingga empat. Maklumlah bukan sekolah aliran Melayu. Lagi pun
     20   nak cari sekolah aliran Melayu di sini mana nak dapat. Kalau ada pun tinggal sebuah dua
          sekolah rendah yang ada di pulau-pulau. Itu pun bilangan penuntutnya tak sampai 100 orang.
          Sekolah menengah dah tak ada lagi aliran Melayu 100%. Sekolah gabungan adalah, itu pun
          nama sahaja gabungan kelas Melayunya tidak sampai tiga kelas. Dalam ingatan Cigku Arif
          hanya tinggal 5 buah sekolah menengah sahaja yang ada dua tiga kelas Melayunya. Bila Aliran
     25   Melayu ini hilang, sekolah-sekolah ini akan bertukar menjadi aliran Inggeris 100%.
                 Para penuntut telah mula beredar masuk ke kelas masing-masing. Cikgu Arif bergegas
          menuju ke kelas bahasanya. Cikgu Arif membuka buku ringkasan mengajarnya. Meneliti.
          Mukanya berkerut bila membaca "mengenalkan perkataan berlawan maknanya" kebosanan
          mula menikam-nikam hatinya. Dibukanya muka surat sebelah, berderet tertulis "mengenalkan
     30   perkataan erti, seiras, perkataan berganda, perkataan berpasang." Cikgu Arif menutup buku
          ringkasannya, rasa bosan mencengkam tangkai hatinya. Semenjak dia menjadi guru
          bahasa kedua ini, telah hampir 20 tahun dia mengajar topik-topik ini, padanya topik-topik ini
          cukup membosankan.
                 Cikgu Arif menghenyakkan punggungnya ke kerusi. Murid-muridnya masih belum tidak
     35   tiba. Fikirannya melayang ke zaman kemeriahan menjadi guru, zaman penuh gembira menjadi
          pendidik. Zaman penuh keindahan. Masa itu jawatan guru amatlah dihormati. Masyarakat
          menghormati guru seperti menghormati alim ulamak. Masyarakat menghormati guru seperti
          menghormati ahli politik. Guru adalah segala-galanya. Gurulah pendidik. Gurulah penjuang
          kebangsaan. Gurulah sasterawan. Pendeknya segala-galanya terletak di bahu guru. Masa itu
     40   amatlah indah bagi Cikgu Arif. Masa itu dia baru berusia belasan tahun. Baru tamat menjadi
          guru pelatih. Sultan Idris Training College, adalah nama yang membanggakan. Singkatan
          nama S.I.T.C. ini menggerunkan orang mendengarnya. Di sinilah guru-guru Melayu dididik.
          Dilatih supaya menjadi guru-guru yang berkalibar. Guru yang berdedikasi. Guru yang
          dilengkapkan dengan semangat kebangsaan setebal besi waja. Guru yang dilengkapkan
     45   dengan keperibadian Melayu yang menggerunkan penjajah. Cikgu Arif amat bangga dengan
          S.I.T.C. ini.
                                              –3–                   M17/1/AXMAL/HP1/MAY/TZ0/XX

            Teringat dia selepas tamat latihan dia pulang ke tanah air. Dia mengajar di sekolah Melayu
     Pulau Seking. Cikgu Arif merasakan betapa nikmatnya menjadi guru ketika itu. Dia mangajar
     pelajaran sejarah. Dia mengajar ilmu hisab. Ilmu alam. Bahasa Melayu. Tulisan Jawi. Bacaan
50   jawi, pendeknya semua mata pelajaran diajar olehnya. Dia merasakan guru Melayu masa itu
     benar-benar berfungsi. Ada maruah. Dia benar-benar mendidik anak bangsa. Dia benar-benar
     mendidik lahir batin. Betapa gembiranya dia mengajar pelajaran sejarah yang bermula dengan
     Sang Nila Utama membuka Singapura. Menceritakan betapa pintarnya Bendahara Tun Perak.
     Mengisahkan betapa liciknya Inggeris menipu sultan dan bangsa Melayu. Murid-murid
55   mendengar dengan penuh semangat. Cikgu Arif masih ingat bagaimana murid-muridnya boleh
     menghafal peta Tanah Melayu tanpa merujuk kepada buku peta, dengan pantas mereka dapat
     melukiskan di papan hitam bila disuruh, kini Cikgu Arif dapati anaknya di rumah lebih kenal
     peta Amerika dari peta Malaysia. Mereka kenal England tapi tak tahu di mana Selat Melaka.
     Mereka lebih tahu tentang gandum dari padi. Alangkah berbezanya dulu dan sekarang. Fikir
60   Cikgu Arif dalam hati.
            Hari yang paling gembira di sekolahnya ialah apabila tiba musim menyambut hari ibu
     bapa atau hari penyampaian hadiah untuk pelajar terbaik. Cikgu Arif dan teman-temannya
     akan bermalam di sekolah, sekolah menjadi seperti rumah kedua bagi Cikgu Arif dan
     teman-temannya. Mereka akan mementaskan teater “Si Bongkok Tanjung Puteri” atau “Raja
65   Laksamana Bentan”, murid-murid akan berlakon dengan penuh semangat. Ibu bapa akan
     membanjiri sekolah. Halaman sekolah dihias dengan bunga mangga, bunga telur
     dibahagi-bahagikan, tarian “Mak Inang” dan “Sekapur Sirih” dipersembahkan. Alangkah
     meriahnya saat itu. Alangkah indah dan bersemangatnya mengajar waktu itu.

                                            Mohamed Latiff Mohamed, Nostalgia Yang Hilang (2004)




                                                          Turn over / Tournez la page / Véase al dorso
                            –4–               M17/1/AXMAL/HP1/MAY/TZ0/XX

2.

               Tanah, di Sini Aku Bersemadi

          Tanah ini tidak terbagi
          dari tanah pulang ke tanah
          tidak juga minta dihormati
          melainkan bersama di akhir nanti

      5   Engkau tahu apa?
          Menanti ceria siang dan malam
          hari-hari mulutmu minta suapi
          kakimu kau seret ke sana sini
          kau injak tanpa peduli
     10   engkau perli

          Engkau tahu apa?
          kemarau ini buat kau alpa
          menggadaikannya dengan rendah maruah
          tergamak sekali engkau meludah
     15   ke tanah tumpah darah

          Aku sedih! Aku pedih!
          Kesinambungan tertindih

          Siapakah kita sebenarnya?
          Tanah ini anugerah buat kita
     20   buat menggali harta
          untuk anak cucu bakal dewasa

          suara-suaranya mesra
          bakal membangun nusa dan bangsa

          Tanah, engkau tidak dihitung
     25   tetapi akan mengusung
          kemahuan terulung
          di mana bumi dipijak
          di situ langit dijunjung

          Di sini tempat aku bersiram
     30   di sini tempat aku berlutut
          di sini engkau memuja Tuhanku
          dan di sini nama kita bersemadi

                                                     Kamariah Buang (2013)
