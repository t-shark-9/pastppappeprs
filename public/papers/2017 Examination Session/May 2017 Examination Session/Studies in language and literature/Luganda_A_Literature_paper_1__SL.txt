M17/1/AXLUG/SP1/LUG/TZ0/XX




Luganda A: literature – Standard level – Paper 1
Luganda A : littérature – Niveau moyen – Épreuve 1
Luganda A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0587
     3 pages/páginas                                      © International Baccalaureate Organization 2017
                                                        –2–                   M17/1/AXLUG/SP1/LUG/TZ0/XX

Wandiika nga bwolagiriddwa emboozi ennambulule esengejja n’okukenulula mu bukugu bw’ebiwandiiko
ebiyiiye kimu kyokka ku biwandiiko ebikuweereddwa. Mu kwanukula kwo oteekwa okussa essira ku
bibuuzo byombi ebikulagirira ekyetaagibwa:

1.

                      Awo olwatuuka, ng’enjala egwa nnyingi nnyo mu ggwanga, era nga n’okugiyita bagiyita
                “Ani amuwadde akatebe”. Ssemaka omu eyalina mukyala we era n’abaana abalongo. Ssemaka
                ono, yabukeerezanga nkokola n’agenda okusakira abantu be emmere.
                      Lwali lumu, Ssaalongo n’agguka ku lusuku olugudde akaleka era nga n’amatooke agali
      5         muli gabotoka. Yagenda okulaba nga mu kibanja mulimu n’ennyumba enjere obulungi... Naye
                yakanda kuyitaayita bannyinimu, nga tawulirayo kanyego.
                      Ssaalongo kye yakola kwe kuddayo ewuwe n’akima Nnaalongo n’abalongo, nga
                bw'abagamba nti azudde amaka agalimu emmere efa obufi otulo, era nti eyalugguddewo
                y’aluggulanga, nti era n’enjala baali bagisiibudde. Tebaali babi, ng’ebyayi babinnyika mu nsuwa
     10         kugenda kusenga mu maka gano amapya. Olwali okutuuka, nga Nnaalongo akola emmere
                ng’agifumba, nga balya era ng’ettooke libakwata omubabiro. Obudde bwe bwaziba, nga
                bayingira mu nju kugalangatanya kiwanga mu ngalo. Otulo twali tetunnabatwala, baagenda
                okuwulira nga teriri busa, anti nga zireese, Wazzike eyali nnyinimu eyakula n’akuula n'ejjembe.
                Wazzike olwakuba ennyindo mu nju bwati nagamba nti, “Nga mpulira olusu olutali lwange bulijjo
     15         mu nnyumba yange! Gamba mulimu omuntu?” Ko Ssaalongo nti, “Mukama wange, nze ndi mu
                nnyumba yo n’abantu bange. Twazze otuwe ku mmere, naye enjala eri ewaffe efuuwa malenge.”
                      Ko Wazzike nti, “Kale nsanyuse okubalaba era mwebake bulungi.” Bwe baawulira bino,
                emitima egyali gibeewanise ne gikka, era ne bassa ekikkowe be whuu. Wazzike yakomawo
                ng’akongozze Omulangira era nga n’olulimi alinnyamu lulinnye. Musajja wattu yagwa awo mu
     20         ddiiro bugulube, ng’ennyindo zitandika kwebaza yazimba.
                      Obudde bwe bwakya enkya, Wazzike ng’atuuza Ssaalongo n’abantu be mu ddiro,
                ng’agamba Ssaalongo nti, “Oli mukwano gwange nnyo, era tujja kubeera bulungi nnyo ku
                kyalo kuno ne mu maka gano. Kati nkutuumye erinnya lyo ggwe Byereeta. Nkwataako ne mu
                ttaano.” Ssaalongo ng’asika Wazzike mu mukono, nga n’okumegerera amegerera.
     25               Wazzike bwe yamala okwogera ebyo, ng’agamba Nnaalongo nti, “Kati nnina gye ndaga,
                naye bwe nkomawo, nsanga onfumbidde Wasswa oyo, gwe nzija okuliira ku kyeggulo.”
                Ko Nnaalongo nti, “Kale ssebo.” Olwamala ebyo nga Wazzike zitwala ku gage.
                      Nnaalongo yalaba Wazzike agenze, ng’alinnyisa Wasswa n’emmere ku muti waggulu
                ogwali awo mu luggya. Ng’asalaasala ebiriba ebyali mu nnyumba ya Wazzike, ng’afumba. […]
     30               Obudde bwe bwawungeera, nga Wazzike zikomyawo, nga Nnaalongo amujjulira mmere
                na biribaliba, ng’alya nga n’okwenuguuna yeenuguuna. Ko Wazzike nti, “Owange Nnaalongo,
                Wasswa ng’awoomye nnyo! Enkya onfumbira Nakato oyo.” Ko Nnaalongo nti, “Mpulidde ssebo.”
                      Bwe bwakya enkya nga Wazzike nga agenda kwetambulira. Nnaalongo yalaba agenze
                nga Nakato amulinnyisa n’emmere ku muti kwe yali alinnyisizza Wasswa, ng’asalaasala biriba
     35         kufumbira Wazzike kijjulo.
                      Wazzike bwe yadda ekiro, Nnaalongo ng’amujjulira kijjulo kye, ng’alya nga yeenuguuna.
                Ko Wazzike nti, “Nnaalongo, Nakato naye ampoomedde nnyo. Kati enkya ggwe ojja
                okwefumba, nkulye.” Ko Nnaalongo nti, “Weeteere ssebo.”

                                              J C Ssekamwa, Ebisoko n’Engero Ez’amakulu Amakusike (1995)


          (a)     Kubaganya ebirowoozo kungeri omuwandiisi gye yeyambamu abantu ne nsoro ebiri mu
                  lugero okumanyisa ebirowoozo bye.

          (b)     Nyonnyola engeri omuwandiisi gy’akozesaamu ebigambo, ebisoko okusobola okunyumisiza
                  abasomi b’ekitontome ekyo.
                                              –3–                 M17/1/AXLUG/SP1/LUG/TZ0/XX

2.

                                            Omuzira

                                   Ng’alaajana aboyaana
                                   Atuuyana atawaana
                                   Yakolola yalaama
                                   Yazirika yagenda!

                               5   Wakati mu kutya okungi
                                   Wattu mu buvumu ate,
                                   Yagololwa yawundwa
                                   Wamma ggwe twamuziika.

                                   Ng’emmundu y’esisa eti
                              10   Anti nga yeesesa nno
                                   Ekinnya twakiwuula
                                   Wamma ggwe twakiwunda.

                                   Ng’enkuba yeeyiwa eti
                                   Manti nga yeekoka nno
                              15   Minvuuli twaziyiiya
                                   Mu migogo emiwunde.

                                   Busungu bwa tutemba
                                   Misuwa gya tuzimba
                                   Maziga gaatuyiika
                              20   N’amaaso g’atumyuka.

                                   Mu kududuma okususse
                                   Omugabe twamuwunda,
                                   Ssaala kabonero ako
                                   Ttaka ku bwongo bwa nsi.

                     Mathias Bwanika Mulumba, Ebitontome by’Oluganda n’Ensomesa Yaabyo (2013)


     (a)   Kubaganya ebirowoozo ku bukodyo omuwandiisi bw’akozesa okwolesa omwogezi wo mu
           kitontome era n’okugyayo engeri omwogezi oyo gyawuliramu n’engeri eddobozi lye gye
           livugamu.

     (b)   Wa endowooza yo ku ngeri omuwandiisi gy’akozesaamu ebigambo okwolesa ebiseera/
           ebbanga, ekifo, n’empisa z’abantu ekitontome kino gye kyawandiikibwa.
