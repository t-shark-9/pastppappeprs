M17/1/AXKIN/SP1/KIN/TZ0/XX




Kinyarwanda A: literature – Standard level – Paper 1
Rwanda A : littérature – Niveau moyen – Épreuve 1
Kinyarwanda A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0571
     5 pages/páginas                                      © International Baccalaureate Organization 2017
                                                   –2–                    M17/1/AXKIN/SP1/KIN/TZ0/XX

Andika kuri umwe gusa mu myandiko wahawe. Mu gisubizo cyawe ugomba kugira icyo uvuga ku
bibazo bikuyobora wahawe.

1.

                                        Umugani wa Nyamutegerikizaza

                 Habayeho umugabo akitwa Nyamutegerikizaza, agatura ahantu hitwa i Gihinga cya
          Ruzege. Uwo mugabo arakwihorerera ashaka umugore, babyarana umwana ariko avuka se
          yarapfuye.
                 Nyamutegerikizaza yabonye umugore we afite inda, aramubwira ati: “Uzabyara umwana
      5   w’ umuhungu narapfuye; ntuzagire izina umwita, bazajye bamwita mwene Nyamutegerikizaza.”
          Umugore arikiriza.
                 Nuko bukeye, Nyamutegerikizaza areba inka, ajya gukwa n’ umugore we, ajyana
          n’ intama n’ amasaka, n’ impu n’ impuzu nyinshi. Mu nzira asanga ifuku yafashwe n’ umutego;
          arayitegura, ayiha amasaka irahembuka.  Ifuku iramubaza iti: “Wa mugabo we ko ungiriye neza,
     10   witwa nde?” Umugabo ayibwira izina rye.  Ifuku iti: “Genda umugeni uzamubona.”
                 Yigiye imbere abona inkuba yaguye mu mutego, na yo arayitegura.  Inkuba iti: “Wa
          mugabo we ungiriye neza, nzayikwitura iki?” Inkuba imubaza izina rye, arayibwira; inkuba iti:
          “Genda umugeni uzamubona.”
                 Arakomeza aragenda ahura n’ imbeba, zimubaza izina rye, arazibwira.  Imbeba ziti:
     15   “Dufungurire!” Aziha amasaka n’ impu n’ impuzu.  Arakomeza agera mu ishyamba, ahura
          n’ intare iti: “Mfungurira kandi unyibwire.” Ayiha inka, arayibwira, ati: “Ndi Nyamutegerikizaza
          ntuye i Gihinga cya Ruzege, ngiye gukwerera inda, ngakwa indi.” Yigiye imbere ahura n’ isazi
          n’ ishwima abiha inka, birayishitura birahaga.
                 Akomeza urugendo, aza guhura n’ umugabo uvuye mu rugo rwe, na we yari afite umugore
     20   utwite inda y’ uburiza, Nyamutegerikizaza aramwibwira, amubwira n’ ikimugenza.  Umugabo ati:
          “Nta mukobwa mfite, icyakora umugore wanjye aratwite.” Undi ati: “Yewe! Iyo nda ni yo nshaka,
          kuko n’ uwanjye atwite atarabyara, maze abo bana bacu tuzabashyingirana.” Umugabo ati:
          “Ibyo na byo ! Nyihera inka, inda ndayiguhaye.” Nyamutegerikizaza arataha.
                 Nyamutegerikizaza ageze imuhira, amara iminsi mike arapfa. Bitinze umugore wa
     25   Nyamutegerikizaza arabyara, ntiyita umwana izina. Umwana aba umugabo; umwana aza
          kubaza nyina ati: “Data yitwaga nde?” “Ari hehe?” Nyina aramusubiza ati: “So yarapfuye
          yitwaga Nyamutegerikizaza. Yari yaragiye inyuma y’ ishyamba, asiga agushakiye umugeni,
          avuye yo aherako arapfa.” Umwana ati: “Nzajya kureba aho hantu data yajyanye inka yo
          kunkwerera.”
     30          Bukeye umwana arakugendera, ahura n’ ifuku.  Ifuku ziti: “Witwa nde?” Ati: “Ndi mwene
          Nyamutegerikizaza.” Ifuku ziti: “Wa mugabo ugira neza?” Ifuku ziti: “Genda ariko umenye ko aho
          ugiye bazakurushya, uzemere uruhe. Nibakohereza guhinga, uzajyeyo uzahadusanga.”
                 Yigiye imbere ahura n’ imbeba ziti: “Uri nde?” Arazibwira.  Imbeba zitema ishyamba
          arahita; ziti: “Bazakurushya;” ziti: “Bazagushyira mu nzu baguhambirize imigozi, maze imigozi
     35   uzayice wisohokere; numara kuvamo inzu bazayitwika bagira ngo urimo maze uzayote, nibaza
          bazahagusanga.”
                 Nuko imbeba ziramukurikira zimwereka aho ajya, ahageze bati: “Uri nde?” Ati: “Ndi
          mwene Nyamutegerikizaza wari utuye i Gihinga cya Ruzege, waje gukwa inda.” Nuko
          bamushyira mu nzu yo mu rugo bamugenzereza uko imbeba zari zamubwiye, na we akurikiza
     40   inama yazo.
                 Inzu koko barayitwika, mu gitondo babyutse basanga arota baratangara. Bayoberwa uko
          babigenza, kuko umukobwa se yari yaramukoye, bari baramushyingiye, ndetse yari amaze no
          kuhabyarira kane kose.
                                                    –3–                    M17/1/AXKIN/SP1/KIN/TZ0/XX

                  Nuko imvura irashoka, intare zivugira mu ishyamba, inka zari zarashize zirataha! Batumira
45         umugore n’ abana uko ari bane.  Babwira mwene Nyamutegerikizaza bati: “Dore hariya hari
           abagore barimo nyokobukwe; genda ubaramutse bose usibe kuramutsa nyokobukwe, kuko
           n’ ubundi kizira. Numumenya ukamucaho utamuramukije, umukobwa we araba umugore wawe.”
                  Isazi imujya mu gutwi iti: “Uwo ngwaho ntumuramutse.” Umuhungu muzima aramutsa
           abagore bose, ageze kuri nyirabukwe aramumenya ntiyamuramutsa. Ishwima na yo ibwira
50         mwene Nyamutegerikizaza iti: “Nibaza kukubaza inka so yasize akoye; inka ngwaho izaba ari
           iyawe.”
                  Bazana abana umugore yari yarabyariye mu nzu yashatsemo, baborosa ikirago, bati:
           “Ngaho borosore ukuremo umugore wawe n’ abana bawe.”  Imbeba iraza ica hejuru y’ ikirago
           iriruka.  Mwene Nyamutegerikizaza amenya ko ikirago kirimo abana be, araborosora ati: “Uyu
55         mugore n’ aba bana ni abanjye.”
                  Nuko babuze uko bamugira bamushakira inzoga n’ inka bamuha abamuherekeza ajyana
           umugore we n’ abana be arataha.
                  Si jye wahera hahera umugani.

                              A. Bigirumwami, Ibitekerezo Ibyivugo, Amahamba, Indirimbo, Imbyino (1971)




     (a)     Jya impaka ku buryo imvugo ya gihanuzi hamwe n’ikeshamvugo ndetse n’iminozanganzo
             bigaragaza ibivugwa by’ingenzi muri uyu mwandiko.

     (b)     Wavuga iki ku mikoreshereze y’ibikubiye muri iki gitekerezo bikabyo nk’uko kigaragara muri
             uyu mwandiko, ndetse n’uburyo bigira ingaruka ku musomyi?




                                                            Turn over / Tournez la page / Véase al dorso
                                     –4–         M17/1/AXKIN/SP1/KIN/TZ0/XX

2.

                            Nugururiye Inyange

          Musaninyange aza kunsura
          Yaje wese yisukuye,
          Urusogo rw’ umuteto w’ ubutoya
          Rukimutemba amatama yombi,
      5   Uko atambutse agatengerana.

          Yanze ya manywa rwahangu,
          Ngo ejo uruhayi rw’ iryo zuba,
          Rutamuziga uruti agahwera,
          Dore ko ari agati kagitoha

     10   Imirase ihungira kagahonga.

          Narategereje nsha uwo mutaga,
          Ntabwo nateshutse na gatoya
          Umutima uterekeye iribori.
          Ni ikirenga we azaramba,
     15   Ntiwarambirwa kumureba,
          N’iyo urengeje icyumweru
          Uba ukimurangamiye umurata.

          Ubwe agira ibyuzo by’ ubudatuza,
          Bikaba ibyuzuzo by’ uburanga
     20   Iyamwihangiye yamuhaye.

          Jye nararebaga ndunguruka,
          Nkamuririmba nkarindagira,
          Mu nzu hose boshye uzonzwe
          N’ inzozi nyinshi z’ urujijisho.

     25   Inzu yari yenze kwijima gato
          Ndeba umunsi ukondakonda
          Ukuba kiberinka uyegeranya;
          Imirase mu ijuru ry’ umujijima
          Igasurusumba insomya amahembe.

     30   Yoga mu nzu ihagira inyanja
          Na yo ngo isanganiye iyo nyange.
          Yatambukaga ateraguza,
          Agana aho ntereye mutegereje.

          Agikoza intambwe imwe mu muryango
     35   Umutima utangira kuvumera
          Nk’ uvugutira umurya w’ inanga.
                                         –5–                   M17/1/AXKIN/SP1/KIN/TZ0/XX




                   Inama twembi turayihuza,
                   Njya kumusanga nti “gira abana”,
                   Ati “ngire abawe turere twembi.”

              40   Ineza itashye umutima wanjye
                   Utera weruye uti “ndashimye”,
                   Dushira icyusa bishyira kera,
                   Tuvuga icyarimwe ko bukeye,
                   N’ ubwo umunsi uzira ikemange
              45   Wakenderaga tuwureba.


                                                               C. Rugamba, Amibukiro (1986)


(a)   Wavuga iki ku nzira n’uburyo bwose umusizi akoresha hagamijwe kugira ngo ikeshamvugo
      n’iminozanganzo bigire umumaro muri uyu muvugo?

(b)   Gira icyo uvuga ku buryo insanganyamatsiko nyamukuru zo muri uyu muvugo
      zigaragazwamo biciye mu irondorankuru n’ijwi nyabusizi.
