M12/1/A1SLN/HP1/SLV/TZ0/XX




     22120277

SLOVENE A1 – HIGHER LEVEL – PAPER 1
SLOVÈNE A1 – NIVEAU SUPÉRIEUR – ÉPREUVE 1
ESLOVENO A1 – NIVEL SUPERIOR – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.
 La puntuación máxima para esta prueba de examen es [25 puntos].




2212-0277                                                                                 3 pages/páginas
                                                           © International Baccalaureate Organization 2012
                                                         –2–                   M12/1/A1SLN/HP1/SLV/TZ0/XX

Napišite komentar k enemu izmed naslednjih dveh besedil:

1.

                                                       Ostrina aporije

                   Zenon, najboljši lokostrelec svojega časa, je slovel ne le v Elei, ampak po vseh grških
            kolonijah od Masilije do Male Azije in je vsako četrto leto zmagoval na igrah, da so mu vzdeli ime
            Palamed, veščeroki.  Njegov lok iz grifonovih reber je nesel dlje kot najostrejši pogled, nekoč je
            obstrelil Sončevo kolo in sredi belega dne ugasil nebo, da so petelini kikirikali, kot da se pravkar
      5     dviga zora.  In vendar je še dlje kot njegov lok nesel njegov sloves.  Zato so Atenci ponj poslali
            grozd ladij; v Atenah bo, sam še mladenič, mladega Perikla učil strelstva.  A ladje so v Kretskem
            morju zajeli pirati in jih odvlekli na otok Farmakuso.  S sinčkom in mlado ženo (čez glave so jim
            poveznili kapuce) so ga po skrivnih potih privedli v jazbino.  Gusarski vodja je velel postaviti
            Zenonovega sina na šestdeset korakov in mu dati prstan na glavo.  Nato je snel očetu oglavnico
     10     in mu izročil lok in strelico.
                   »Vesoljni svet te hvali po tvoji ostrostrelski spretnosti,« je rekel piratski glavar.  
            »Podri obroček!«
                   Zenon je odklonil.
                   »Podri prstan ali pa razčetverimo tvojo mehkejšo polovico!« je silil vodja gusarjev.  Žena je
     15     nemo odkimavala pod kapuco.
                   Zenon je odkimaval.  Glavar je dvignil prst in štirje najkrepkejši gusarji so zgrabili mlado
            ženo za ude in jo dvignili v zrak.   Na vodjevo znamenje so jo bili pripravljeni razcefrati kot
            krhkost srne.
                   Zenon je prijel težki lok iz grifonovih reber.  Čutil ga je še težjega kot običajno, a je vedel,
     20     da se na čutila ne moreš zanesti.  Primaknil je puščico in nastavil pero.  Gibanje, to je pravzaprav
            stvar čutov, varljivih čutov. Na čelu se je zgostila kaplja znoja.  Desnica mu je drhtela, ko je napel
            tetivo in počasi nameril v obroček.  Kar se giblje, se ne giblje nikjer; ne tam, kjer je, ne tam, kjer ni.
            Ciprese so togo bodle v nebo kot zmajevi zobje, iz katerih so pognali Sparti.  Gibanja ni. Gibanje
            je zvijača čutil.   Razbeljeno sredozemsko sonce je peklo v teme in ni metalo senc.   Tek časa
     25     je privid… Čas stoji…
                   Čas stoji…  Niti sapice, da bi dregnila nepremične zobe cipres.  Samo tišina in zadrževani
            dih navzočih in vonj po halugah, ki puhti od obrežja, in na Zenonovem čelu kapljica, ki ne polzi.  
            Trenutek se je ustavil, Zenon se mora odločili, kaj še čaka?   Mora sprožiti zdaj, dokler kaplja
            miruje!  Kaplja visi in z njo je obvisela odločitev, čaka najrahlejši sunek od koderkoli, ko se utrga,
     30     bo nepovratno, Zenon se mora zbrati!  Kaj čaka?  Nabrekel kot kaplja, kot kaplja omahuje?
                   A v hipu, ko sproži – morda je predolgo okleval, morda ga je premotila kapuca čez sinov
            obraz, morda ženin obris v zrklu, morda je kaplja spet zapolzela po čelu – prav v tistem hipu čas
            izdajalec spet steče in vodja gusarjev spusti prst in štirje gusarji razparajo srnjemehko telo in kaplja
            se odlepi od obrvi in izdajalec steče še hitreje in neprevidna strelica z njim, in ženin grozoviti
     35     krik, ki ga bo skušal pozabiti, in ostrina puščice, ki je ne bo mogel pozabiti, švistne skozi otroško
            lobanjo in skozi Zenonovo življenje, ki se za vselej sesiri v to bežno kapljo, ko se čas, prestreljena
            srna, prikuje v krč in Zenon izgubi vse, kar je imel, čeprav je kasneje bival – a nikoli več živel,
            pravijo – spet v Elei, kjer se je posvetil enemu samemu načrtu: dokazu, da lahko čas obstane in
            puščica zamrzne na mestu in da se taka okrutna igra ne bi ponovila nikoli več in nikomur več,
     40     niti v tisoč in še tisoč letih.

                                                    Aleksa Šušulić, Ostrina aporije (Čas kratke zgodbe) (1998)

2212-0277
                             –3–             M12/1/A1SLN/HP1/SLV/TZ0/XX

2.

                 KAKO NAPIŠEŠ PESMICO

                 najprej se olupiš
                 vzameš nožek za lupljenje
                 in postrgaš s sebe
                 vso kožo
             5   skoz pore pridre
                 sladka slana tekočina
                 potem greš
                 živa vaba
                 na sonce
            10   v morje slano
                 v vetrovno puščavo
                 in čakaš
                 na besede
                 da se prilepijo
            15   da pičijo
                 in ostanejo
                 ko si vsa
                 pokrita z njimi
                 se vrneš
            20   zastrupljena
                 izdreš iz sebe
                 besedo za besedo
                 in jih poravnaš
                 v vrste

            25   na koncu beline
                 ti ostanejo
                 majhne brazgotine

                                               Barbara Korun, Razpoke (2004)




2212-0277
