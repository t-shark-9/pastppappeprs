M12/1/A1NDE/SP1/NDE/TZ0/XX




     22120575

NDEBELE A1 – STANDARD LEVEL – PAPER 1
NDÉBÉLÉ A1 – NIVEAU MOYEN – ÉPREUVE 1
NDEBELE A1 – NIVEL MEDIO – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




2212-0575                                                                                   3 pages/páginas
                                                             © International Baccalaureate Organization 2012
                                                    –2–                M12/1/A1NDE/SP1/NDE/TZ0/XX

Hlaziya indatshana kumbe inkondlo elandelayo.

1.

            “Owami umntwana, Sithole, angikholwa ukuthi nguye elizongitshela ngokuthi akasanyakazi,
            usethule. Limane liyadlala nje nxa lingabe lithwalele mina umbiko onje. Nxa abakoMpofu
            bengidinga abangidinge kuhle. Baqinisile ukuthi bangagila imikhuba enje ngomntanami baphinde
            babe lesibindi sokuzobika lokho? Bathi mina ngenzeni? Ngiqakeze ngibenzele amhlophe
      5     ngoba owami sebembulele, owabo ezasala esidla amandla omntanami? Owami umntwana,
            Sithole, ubeyisambane sabakoMpofu. Angithi mina bengibulawa yindlala lapha bona besutha,
            bekhomba ngophakathi. Bekudliwa imali yesizwe esingelabo abazali. Lamuhla usefile
            yikho bekhumbulayo ukuthi Lifandini awunyiwanga yinyoni.                 Sithole, oyihlabileyo
            ngeyakhe. Buyela uyebatshela abakoMpofu ukuthi ngithe owami wafa kudala esidla imigcozo
     10     engingayaziyo mina yise. Lo, ofe izolo ngowabo hatshi owami,” ngamazwi akhutshwa
            nguMthombeni ekhuluma lomkhwenyabo.

            KoMthombeni basebeqalisile ukufika abantu belethwa yisililo lomkhosi owawuhlatshwa
            ngamanina angomakhelwane. Ukwakhelana kuhle ngakho lokho ngoba ungawuhlaba umkhosi
            omakhelwane bayeza bazehlola okungaba sekusidla umakhelwane wabo.

     15     “Awu Mthombeni! Kuyazila lokhu okukhulumayo. Asibhekane lalokhu okukhona, mkhwenyethu,
            hatshi ukugadla ngamazwi ngesikhathi esibi kangaka. Singamvalela indlela umntwana nxa
            singanqakisana ngamazwi yena ethe dilili!” wakhuluma uSithole encenga umkhwenyabo.

            “Abaphansi, Sithole, bangangitshaya ngoswazi olukhulu nxa ngingathi ngimele bona ngekele
            abantwababo bedliwa ngamankentshane ngikhangele. Ngabe umntwana ufe okwemvelo
     20     bengingathi yebo yintando yabaphansi. Pho lokho okwamabono ngikuthini? Angithi esibhedlela
            odokotela batshilo bathi uLifa uphilile, akulalutho abalubonayo? Pho nxa bengaboni lutho
            umntwana abesedliwa yini? Bambulele, Sithole, besenzela ukuthi umntanabo adle ilifa ngoba
            elezithutha livele lidliwa yizihlakaniphi. Ngamtshela kudala udadewenu ngomalukazana
            wakhe lo, kodwa wathi ngimane ngimkhuphe inyumbazane, umsulwa. Hatshi, Sithole,
     25     angithandi ukuyiqhuba indaba le ngoba ingithelela ulaka olubi. Ongenza ngiqhubeke ngikhuluma
            ngayo angangifaka esilingweni sokuthi ngicine ngilesidumbu phansi,” wayiphetha inkulumo
            yakhe uMthombeni.

                                                                       K N Mathe, Ameva Omendo (2000)


      – Chaza isimilo sikaMthombeni ngendlela esivezwe ngayo lapha.

      – Imifanekiso esetshenziswe lapha iqubula mizwa bani emuntwini obala indatshana le?

      – Ulimi olusetshenziswe lapha lumphathisa ngandlela bani umlobi?




2212-0575
                                                –3–                 M12/1/A1NDE/SP1/NDE/TZ0/XX

2.

                                        Ngithi Ngizwe Futhi

                       Ngithi ngike ngizwe futhi,
                       Ukuthi ulibhanga lomhlaba wonke,
                       Ukuthi loba ngeyakuphi uyayintshintsha,
                       Ukuthi loba kunjani wena ulayo,
                   5   Uzabona.

                       Ngithi ngike ngizwe futhi,
                       Ukuthi wen’ uqhatsha abakwenuzala zwi,
                       Abavela kwenu yibo izazi zasempumalanga,
                       Angithi yibo abaphathi futhi,
                  10   Kukanti yizo izikhwicamfundo qho,
                       Abakwenu ngomehlomvundla,
                       Yibo nkethabatshabindini,
                       Loba nje kungakhanyi okwenziwayo,
                       Uzabona.

                  15   Ngike ngizwe futhi,
                       Ukuthi wena awusweli lutho, isisu singunanani,
                       Ukuthi labangane bakho bahlezi kuhle,
                       Liyizwela komakhelwane.
                       Ukuthi lidla likhomba ngophakathi,
                  20   Uncind’ uzuzikhohlw’ igama.
                       Ukuthi loba bonke bephakathi kwetshe lembokodo,
                       Wen’ ukweliny’ ilizwe.
                       Ngith’ usuku luyeza lapho sizafika komlind’ uyacina.
                       Qaphela bo,
                  25   Uzazibonela wedwa.

                       Ngike ngizwe futhi,
                       Ukuthi impuphu yinhlabathi kuwe,
                       Ukuth’ itshukela zinkanyezi zaphezulu kuwe,
                       Ukuth’ amafutha zimpophoma zeVitoli kuwe,
                  30   Wena kuwe konk’ akwazani khona lokubuzan’ amavuko,
                       Uzazibonela qiniso.

                                                        Rev. Jerome R Nyathi, Isiziba Sezinyoni (2008)

      – Chaza ukuthi ulimi olusetshenziswe ngumlobi lumphathisa njani ukuthi aveze imizwa yakhe
        mayelana lendikimba yenkondlo yakhe.

      – Ukuphindaphinda imizila ethile kumphathisa ngandlela bani umlobi?

      – Bhala uveza ngokusetshenziswa kwemifanekiso enkondlweni le.



2212-0575
