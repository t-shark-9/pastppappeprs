M12/1/A1TUR/HP1/TUR/TZ0/XX




     22120317

TURKISH A1 – HIGHER LEVEL – PAPER 1
TURC A1 – NIVEAU SUPÉRIEUR – ÉPREUVE 1
TURCO A1 – NIVEL SUPERIOR – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.
 La puntuación máxima para esta prueba de examen es [25 puntos].




2212-0317                                                                                 4 pages/páginas
                                                           © International Baccalaureate Organization 2012
                                                        –2–                  M12/1/A1TUR/HP1/TUR/TZ0/XX

Aşağıdaki iki parçadan bir tanesini seçerek, seçtiğiniz parça hakkında bir eleştiri yazınız.

1.

                   Altı yaşındaydı ve altı yaşında ölecekti.  Korkudan titriyor, gözlerini böcekten ayıramıyordu.  
            Ay çekirdeği tarlası kadar bir tavana bakıyor ama sadece onu görüyordu.  Ay çekirdeği kadar
            bir böcek.  Sivri ayaklarının etrafındaki tüyleri paça gibi duran, antenlerinin inceliği kirpik kadar
            olan bir böcek.   Bir böcek resmi kadar hareketsiz gövdesiyle, koyu bir loşluğun koyu griye
      5     boyadığı betonda simsiyah bir leke.  Küçük kızın korkudan sulanmış gözleriyle aynı renkte.
                   Çenesine kadar çektiği battaniyeyi terli avuçlarının içinde sıkıyor ve böceğin ne zaman
            yüzüne düşeceğini düşünüyordu.   Merdivensiz bir ranzanın üst katındaydı.  Tavanla arasındaki
            mesafe, yarım metreden azdı.   Elbet uyuyakalacaktı.   Elbet uyurken ağzını açacak ve böcek
            kendini boşluğa bırakıp dişlerinin arasından geçecekti.  Ya da önce battaniyesinin üzerine düşüp
     10     bir süre orada duracak, karnı acıkınca da küçük yüzüne ayak basıp burun deliklerinden birine
            girecek ve önüne ne çıkarsa kemirecekti.  Bir saniyeliğine başını sağa çevirip uzattı ve yerden ne
            kadar yüksekte olduğunu anlamaya çalıştı.  Ama bunun için bir saniye yeterli değildi.  Tam olarak
            zemini görememiş, böceği gözden kaçırmamak için bakışlarını yeniden tavana çevirmişti.
                   Daha önce de böcek görmüştü.  Kendi evinin duvarlarında da, başka evlerin duvarlarında da.  
     15     Hatta içine adım attığı her evin duvarında en az bir tane böcek görmüştü.  “Dereden geliyorlar”
            demişti babası.   Dereden gelip tavanlara tırmanan, sonra da kendi ağırlığına dayanamayıp
            sobaya düşen daha büyük böcekler de görmüştü.  Saçlarının kesilmesine neden olan bitler kadar
            küçüklerini de.  Duvarların içine hızla kaçıp yok olanları da görmüştü, şekerpancarı çuvallarının
            altında sakince öldürülmeyi bekleyenleri de.   Fare bile görmüştü.   Bir defasında bir kurt bile
     20     görmüştü.   Gözlerini karartmış böcekten yüz kat daha büyük bir kurt.   Ama hiçbirinden
            korkmamıştı.  Hiçbirinde titrememiş, hiçbirinde ağlamamıştı.  Çünkü hiçbirinde yalnız değildi.  
            Aslında yine yalnız değildi.  Altında yatanla birlikte, çevresinde otuz beş çocuk vardı.  Ama onlar
            sayılmazdı.  Çünkü hiçbirinin adını bilmiyordu ve öğrenmek için artık çok geçti.  Uyuyorlardı.  
            Uyku seslerini duyabiliyordu.   Verdikleri nefeslerin tıkanmış burunlarına çarpıp kırılma
     25     gürültüsünü duyabiliyordu.   Uykularında hırlayan çocuklar bir omuzlarından diğerine dönüyor,
            serin yüzlerini denk getirebilmek için yastıklarını başlarının altında çeviriyor, bir ayaklarını
            diğerinin topuğuyla kaşıyor ve böceği zerre kadar umursamıyorlardı.
                   Kaçması gerekiyordu.   Böcek üzerine düşmeden önce yataktan inmesi gerekiyordu.  
            Ama nasıl inebilirdi ki?  Merdiven olsaydı!  Çıkması bile altında yatan çocuğun itmesiyle olmuştu.  
     30     “Bir dahakine kendin çıkacaksın!” diyen çocuğun.  Kızgın çocuğun.  Ani bir hareketle üzerindeki
            battaniyeyi yüzüne çekti.  Yıllar içinde katılaşmış battaniyenin dikenleşmiş tüyleri yanaklarına
            batmaya başladığı anda ne kadar büyük bir yanlış yaptığını anladı.  Çünkü böceği göremiyordu
            artık.   Oysa o hâlâ oradaydı.   İnsanın görmediği şeyler yok olmazdı ki!   Hem düşmanı
            gözetleyemedikten sonra gizlenmenin ne anlamı vardı?   Hatta artık her şey daha tehlikeliydi.  
     35     Böcek istediğini yapabilir ve kimsenin bundan haberi olmazdı.  Çıkmıştı göz hapsinden.
                   Ter damlaları belirdi yüzünde.  Şakaklarında su çiçekleri açtı.  Nefes alışverişi kalp atışlarını
            geride bıraktı.  Kurtulacaktı oradan!  Kurtulacaktı o böcekten!  Kurtulacaktı yalnızlıktan!
                   Bir yolunu bulacaktı.   O yataktan inmenin bir yolunu bulacaktı.   Bir yolu olmalıydı.  
            Bir tane yeterdi.  Araması uzun sürmedi.  Yollardan en kısa olanı seçti.  “Ne olursa olsun!” adında
     40     kestirme bir sokağa saptı.  Sol eliyle battaniyeyi savurup, sağ eliyle kendini boşluğa doğru itti.  
            “Nereye olursa olsun!” adındaki bir yere atladı.




2212-0317
                                                      –3–                 M12/1/A1TUR/HP1/TUR/TZ0/XX

                   Alnı zemine değdiğinde tek alkış kadar ses çıktı.   Boynunun kırıldığınıysa kimse
            duymadı.   O ana kadar bir sinekkuşunun kanatları gibi atan kalbi betona çarpınca durdu.  Altı
            yaşındaydı.   Loşluğun ve korkunun böceğe benzettiği tavandaki çatlaksa ondan sadece bir yaş
   45       büyüktü.   Yedi yıldır orada duruyor ve yedi yıldır, ışıklar kapanınca bir böceği andırıyordu.  
            Ayaklarındaki tüylerin belirmesi içinse koridordaki ampulün yanması ve koğuş kapısının açık
            kalması gerekiyordu.
                   Gözlerini alkış sesine açan Derdâ, yerde yatan çocuğun katlanmış ensesini gördü.  Yüzü
            karanlığa gömülmüş olsa da, tanıdı. Birkaç saat önce, gözlerine bakıp “Sen üstte yatacaksın!”
   50       dediği çocuktu.   Bacaklarından itip tırmanmasına yardımcı olmuş, sonra da “Sesini duyarsam,
            keserim dilini!” demişti.  Hatta diğer çocuklar duysun diye bağırarak söylemişti.  Şimdiyse yerde
            yatıyordu çocuk.  Hemen yanında.  Belli ki düşmüştü.  Atlamış olamazdı ya!
                   Yastığının altından çektiği elini uzatıp çocuğun koluna dokundu.  Yetmedi, parmaklarıyla
            yakaladığı omzunu sarstı.  Başını kaldırıp ranza demirlerinin arasından koğuşa baktı.
   55              Uyanık birini aradı.  Dikilmiş bir başa rastlamayınca rahatladı.  Yavaşça yatağından kalkıp,
            çocuğun yanında dizlerinin üstüne çöktü.  Bir kedi kadar hafif olan çocuğu omuzlarından tutup
            çevirdi.   Küçük yüzü kan içindeydi.   Derdâ başını kaldırıp çevresine baktı.   Hâlâ kimsenin
            uyanmadığından emin olunca ağlamaya başladı.  Ağzını, dişlerinin arasındaki alt dudağıyla örttü.  
            Kimseyi uyandırmayacak kadar sessizce hıçkırdı.
   60              Var olmayan bir böcekten korkup ranzasının üst katından atlayan küçük kız Yatırcalı’ydı.  
            Korucu köyü Yatırca.   İtirafçı köyü Yatırca.   Çocukların dediği gibi, ajan köyü Yatırca, hatta
            orospu çocuğu Yatırca.   Ve Yatırcalılara yardım etmek yasaktı.   Ölü bile olsalar onlara el
            uzatılmazdı.   Bu yüzden Derdâ, o gece, ne nöbetçi öğretmene haber verdi, ne de başka bir
            şey yaptı.   Sadece ağladı.   Sonra da kızın bedeninden yavaşça sıyrılıp sessizce yatağına girdi.  
   65       Çünkü kendisi de Yatırcalı’ydı.  Ve bu gerçeği okuldaki dört yüz otuz çocuğa unutturmak dört
            yılını almıştı.

                                                                        Hakan Günday, “Az”, Radikal (2011)




2212-0317                                                      Turn over / Tournez la page / Véase al dorso
                                          –4–                   M12/1/A1TUR/HP1/TUR/TZ0/XX

2.

                         FOTOĞRAF ARKALIKLARI

                 Hangisi olduğu önemli değil, değil mi
                       ki bugün yılın son hevesi ya da yaşlanma
                       duygusu bir yangın yeri.  İnce sızılar gibi
                       duruyor fotoğraflar; kiminin renkleri solmuş,
             5         kenarlan yırtık.  Kimi annem, kimi babam,
                       kimi benim gibi susuyor ve kardeşlerim.
                       Yıllarca iyi dileklerle yazılmıştı oysa
                       arkası f o t o ğ r a f l a r ı n.

                 Varsıl bir sonsuzluk duygusuyla geldik,
            10         gün ilerledikçe garipleştik.  Sanıyorduk ki
                       bütün doru taylar azadedir yılgınlıktan,
                       yılkıdan; sonunda biz bize kaldık.  Sular bile
                       gelirdi arkamızdan biz giderken, zamanla
                       akmaz oldu hiç bir çeşme!…  Üstte yıldızlar
            15         kaydı, altımızda dünya endişeye döndü
                       gülen yüzü f o t o ğ r a f l a r ı n!…

                 Sanıldığının tersine bir tek özlemler diri.
                       Onlar da olmazsa çekilmezdi bu sarsak
                       ömür; korkularını, özlemlerini yedekleyip
            20         giden bu sanrı.  Korunaklı zamanlara sızdık
                       Gılgameş’ten önce erdik ölümsüzlüğe!…
                       Farkında olmadan veren vermiş kararını,
                       biz aldandık.  Silindi sonunda önü de
                       arkası da f o t o ğ r a f l a r ı n!

                                               Hüseyin Atabaş, Hürriyet-Gösteri (Kış 2008–2009)




2212-0317
