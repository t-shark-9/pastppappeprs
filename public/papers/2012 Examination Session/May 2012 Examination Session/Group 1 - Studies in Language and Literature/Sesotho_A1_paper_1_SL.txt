M12/1/A1SES/SP1/SOT/TZ0/XX




     22120255

SESOTHO A1 – STANDARD LEVEL – PAPER 1
SOTHO A1 – NIVEAU MOYEN – ÉPREUVE 1
SESOTHO A1 – NIVEL MEDIO – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




2212-0255                                                                                   3 pages/páginas
                                                             © International Baccalaureate Organization 2012
                                                       –2–                   M12/1/A1SES/SP1/SOT/TZ0/XX

Ntša maikutlo a hau holim ‘a e ‘ngoe ea liqotsulo tsena.

1.

                  Ke ne ke boetse ke sebetsa ka matla sekolong mme ke atleha haholo dithutong. Se neng
            se kgathatsa moya wa ka se ne se fedile jwale mme ho sa thuse ho llela lebese le tsholohileng.
            Mosotho o ne a nepile ha a re tlhapi folofela leraha metsi a ptjhele o a bona. Ntate o ile a re siya
            re ntse re mo tadimile mme re sitwa ho thiba moya wa hae hore o tswe nameng. Ke ile ka latela
      5     dikeletso tsa ntate ha a ne a re ke tshware ke tiise, kgutsana ho phela e marapo a thata. Ka hla
            ka ikakgela ka setotswana dithutong ke hona. Ke ne ke boetse ke le naledi e pela kgwedi ho
            mosuwetsana wa rona. Mosuwetsana o ne a bile a nthusa ka tjhelete moo ke haellwang teng mme
            a bile a nthekela dibuka. Mosuwetsana Mokgethi o ne a lokile ruri. O ne a le bonolo mme a le
            pelo e jewang. Empa o ne a sa batle masawana, o ne a sa tshabe ho shobashaba setlokotsejana a
     10     se adime diopapina ha a hlile a jele masooko hantle.
                  Ke ile ka feta sehlopha sa leshome hantle haholo mme ka ha ke ne ke le kojwana di mahetleng
            ke ile ka etsa kopo ya ditshehetso tsa tjhelete, empa le teng ka tea kalala. Ditoro tsa ka tsa ho
            ya ithutela bongaka yunibesiting di ile tsa se phethahale, tsa fetoha lefeela la mafeela jwalo ka
            ha Moekelesia mmoledi a bolela a re “Tsohle tse etswang tlasa letsatsi ke lefeela la mafeela.”
     15     Ka mora ho hloleha ho ntshetsa dithuto tsa ka pele ke ile ka lokela ho ya batla mosebetsi hobane
            ke ne ke se ke batla ke hodile jwale.
                  Ke ile ka qala ka mona ka Maokeng ho la Kroonstad. Ke ile ka tsamaya ke ntse ke kena
            mona le mane, ke nyolosa ke bile ke theosa ho fihlela ke phirimelwa ke ntse ke phaila jwalo.
            Ka ho tshaba hore nka teana le dinokwane mme ka tswa kotsi, ke ile ka ya mapoleseng ho ya kopa
     20     marobalo teng. Eitse hoba ke hlalosetse mapolesa ao seo ke tlileng moo ka sona, ke makatswa
            ke lepolesa le leng le ileng la ntja ka bohale, ke re la hla la ntja ke le tala mme la mpinela difela
            tsena tse haesale. Ke ile ka ema le monna Mateneng hore jwale phoso ya ka ke efe, kapa ke
            ne ke le phoso ho kopa morobalo moo sepoleseng, le teng ha ke tsebe. Ka hora ya borobong
            bosiu jwalo ho ile ha fihla mohlankana e mong a tsamaya le nkgono. Mohlankana eo o ile a
     25     hlalosa hore o fumane nkgono kaekae a ntse a phaila ha a tla mo felehetsa ho tla moo mapoleseng.
            Eitse hoba mohlankana eo a hlalose tseo kaofela, o ile a tsamaya mme rona ra sala moo
            matsohong a ba molao. Ha re ntse re le moo le nkgono ke ile ka bona sehlophahadi sa batjha
            thokwana mane mme ho ntse ho jewa lekomo ke dithena, ho hlile ho bonahala hore ho rerwa ntho
            e se kaa ka letho. Ke ile ka otlwa ke letswalo, ka tadima thotwana eo ke e tshwereng e neng e
     30     ka ntlisetsa mekgokakgwale ena. Ka hla ka senyeha maikutlo mme ha eba bosula. Ha ke tadima
            nkgono ka bona yena letswalo la hae le kgutsitse sa metsi a kweetsa. Mohlomong ho se tshohe
            ha hae ke hoba yena o ne a etswa Lesotho, mme a eya lapeng la hae ho la Kwakwatsi ha a tla
            phirimelwa jwalo, athe nna mohahlaula wa dithota ke ne ke etswa lapeng mme ke hahlaula, ke sa
            tsebe moo ke yang. Ke ne ke hopola hore nka teana le ditlokotsebe tse fetang tseo ke neng ke di
     35     tadimile ka oo motsotso, etswe ntho tsena ha di tsejwe ke motho.

                                                                   T S Tsotetsi, Mohahlaula wa dithota (1997)

          – Qotsulo ee e hlahisa bokhutsana joang?

          – Sengoli se sebelisitse maqiti afe ho fetisa molaetsa oa sona?

          – Sengoli se u amme maikutlo joang u le ‘mali?

          – Ntša maikutlo a hao mabapi le boleng ba moshanyana le tsela eo a hlahisitsoeng ka eona.

2212-0255
                                                    –3–                    M12/1/A1SES/SP1/SOT/TZ0/XX

2.

                                                  Matsale

                                ’M’e matsale ke etse joang hore u thabe?
                                Ha ke tsohile hoseng ke u hlobaetsa boroko!
                                Ha ke tsohile le chabile u ntlhabela mokhosi!
                                Bua ke tla phethisa, ke oa hau.

                            5   ’M’e matsale le ’na ke ngoana oa hau
                                Se re ha u nkhalemela, u re ke letsoa-hohle
                                Mora hao u nchobelisitse a tseba ke se oa habo
                                Joale ke eme le monna oa mateneng ke lipuo?

                                ’M’e hlokomela ’na le morali oa hao, molamo
                          10    Re thaka tsa ’moho ha u re ruta mosebetsi
                                Ke mpile ke potlakisetsoa lenyalong ke mor’a hau
                                Se re ke moholo, molamo ke leseea.

                                ’M’e mpolelle u khotsofatsoa ke eng ke tsebe
                                Ha ke ea mosebetsing, ke baleha lehae la masimo
                          15    Ha ke lutse hae le teng, ke qhoba mor’a hau likete.
                                Ebe ke tla etsa joang?

                                ’M’e matsale ke etse joang hore u thabe?
                                Ha ke re ke fepa monna, o re kea mo sekisetsa
                                Ha ke mo phakhella u re ke mo etsa ngoana
                          20    Le teng ke etsa mor’a hau moshanyana.

                                ’M’e bophelo bo boima ka thatafalletsoe!
                                Ha re qabane le monna, u re ke tihisetse
                                Ha u bua le eena, u re e ke o tihisa letsoho
                                Ebe ’nete ea hao e lutse kae?

                          25    Ka mehla ha u bua le ’na oa omana
                                Ha ke u araba, ke tella batho
                                Ha ke thotse le teng kea ikhohomosa
                                Mpolelle ke etse joang?

                                                                                 A N Moroa, Mothusi (2001)


      – Ntša maikutlo a hao mabapi le tlhahiso ea boleng ba ’m’e matsale.

      – U ka re litletlebo tsa ngoetsi li hlahisitsoe ka matla esita le hona ka mokhoa o hapang maikutlo joang?

      – Ke makhabane afe a bongoli a hlahelletseng ka mahetla thothokisong, ‘me a sebelisitsoe joang ho
        matlafatsa molaetsa oa thothokiso?


2212-0255
