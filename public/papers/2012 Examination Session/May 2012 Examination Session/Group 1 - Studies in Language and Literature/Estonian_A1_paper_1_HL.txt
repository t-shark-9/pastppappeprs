M12/1/A1EST/HP1/EST/TZ0/XX




     22120093

ESTONIAN A1 – HIGHER LEVEL – PAPER 1
ESTONIEN A1 – NIVEAU SUPÉRIEUR – ÉPREUVE 1
ESTONIO A1 – NIVEL SUPERIOR – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.
 La puntuación máxima para esta prueba de examen es [25 puntos].




2212-0093                                                                                 4 pages/páginas
                                                           © International Baccalaureate Organization 2012
                                                 –2–                 M12/1/A1EST/HP1/EST/TZ0/XX

Kommenteerige ühte kahest tekstist:

1.

                                hoia kinni karussellipiirdest
                                ja ära lase himurusevarju
                                silmadesse kui märkad
                                tillukesi inimesi

                            5   nemad seal tiirlemas on
                                kaubanduskeskuste lapsed
                                lapsed kes sündisid turvavööga
                                siia ilma

                                algusest peale paigas lapsed

                           10   lasteaiakatsetega lapsed ja
                                facebooki-kontoga
                                mille tegid vanemad
                                ebausklikult alles
                                kolm päeva pärast sündi
                           15   esimesed pildid laeti otse
                                3d-ultraheliaparaadist

                                         […]

                                mp3-estunud (t)ajudega
                                lapsed
                                brändikepitud beebid
                           20   te andke mulle andeks
                                need sõnad

                                naisestunud plikad käsikäes
                                poisiohtu hiphopparitega
                                aitäh britney ka mina olen juba
                           25   pool oma elust veetnud
                                kõrvu su hingeldamistega

                                aga kaotan ikkagi sellesama elu
                                su naiselikkuse kiirkatsetes
                                kehva kvaliteediga turvavöö tõttu
                           30   mäletate – norma
                                kaotan lahingu mida need lapsed ei
                                kaota sest nad on ette päästetud

                                muidugi olen ma nüüd
                                vana
                           35   ja mul on omad harjumused


2212-0093
                                  –3–                    M12/1/A1EST/HP1/EST/TZ0/XX

                 mäletan koolilõunat mida
                 juba minu ajal ei söödud aga
                 puhvetit koolis veel polnud
                 ja sõime ikkagi
            40   eriti mina

                 juku arvutit mäletan ja piimapudeleid
                 sõber küsib mis paelub postsovette
                 kui ärkamisaegseid lapsi selles
                 kummalises punases minevikus
            45   ja vastan et
                 alaväärsuskompleks

                 olla ilma jäetud balti ketist
                 ja mäletades vaid hägusalt
                 talonge söögilaua ruudulisel
            50   linal – see pole lihtne

                 võib-olla mul polegi midagi
                 mida enesega kaasas kanda
                 võib ka olla et

                 minus on vaid rahu

            55   aga kaubanduskeskuste lapsed
                 turvavöödes kinni ja
                 koodi alla pandud
                 lähevad […] kolledžitesse
                 prantsuse lütseumidesse
            60   õpivad välismaal juurat
                 neid saab palju ja nad on
                 multikultuursed
                 interaktiivsed
                 poliitiliselt korrektsed
            65   tolerantsed
                 edukad

                 suvel linnas
                 tited sõidavad selvekärus
                 täiuslik ja turvaline laotub üle
            70   meie ja miski selles valemis
                 närib hinge seest

                                                    Tuuli Taul, Täiuslik ja turvaline (2010)




2212-0093                                   Turn over / Tournez la page / Véase al dorso
                                                        –4–                   M12/1/A1EST/HP1/EST/TZ0/XX

2.

                   Niiviisi teki sees higistades ja kollidega võitlust pidades tõotas ta – kui ta veel siit pääseb,
            kui ta kasvab ja siit minema pääseb, linna elektrivalguse sisse, siis ei tule ta siia hirmsasse
            majja enam iialgi tagasi!
                   Osaline pääsemine tuli küll õige pea – kui ta üheteistkümneseks sai. Siis tuli minna alevisse,
      5     suurde kooli. Maalastele oli seal internaat ja nad sõitsid koju vaid nädalavahetusteks ning
            koolivaheaegadeks.
                   Internaadis avastas ta rõõmsa üllatusega, et ta ei ole sugugi arg teiste tüdrukutega võrreldes.
            Et ta ei karda öösel koridoris hulkuda või toas teiste voodite vahel magajaid kollitada; et ta ei
            kohku ka siis, kui teda üles kollitatakse – see oli kõik mäng. Ta rääkis teistele tüdrukutele tontidest
     10     ja kodukäijatest ja talle tegi nalja, et teised kartsid ega julgenud koridori kempsu minna. Tema ei
            suutnud siin karta: suur hulk lapsi, kes polnud siin lapsed, vaid koolivormis õpilased; elektrivalgus,
            sirged pinkide read klassis, sirged voodite read internaadi magamistubades, kõik see veenis lihtsas
            ja sirges kooliõpetuses, mida talle ju külakooliski oli püütud sisendada, aga mis seal kunagi päriselt
            tema sisse ei ulatunud – ei ole midagi väljaspool igapäevast ja päevast maailma. Öösel on kõik
     15     sama mis päeval ja kui inimene on surnud, siis teda lihtsalt enam pole olemas.
                   Ei ole taevast ega põrgut ega jumalat, kuradist ja kodukäijatest rääkimata. Nii lihtne oli
            siin seda õpetust endale veendumuseks teha. Ja kui hea julge oli niiviisi elada! Polnud vaja karta
            midagi peale marutõbiste koerte või röövlite või enese hooletuse – auto-või tuleõnnetuste või
            muu sarnase mõttes. Kõik oli enda teha, kõik olenes enese nutikusest, julgusest, jultumusest!
     20     Ja ei olnud vaja karta, et keegi nähtamatuna su pea kohal hõljuks ning tallele paneks kõik su
            keelatud teod ning mõtted… Seda kõike oli ta ju tahtnud juba ammu, juba külakoolis uskuda,
            aga ikka tõusid talle siis tõkkena ette reheahju tume suu ja vanaema pilklikud, uurivad silmad.
            Nüüd ei olnud neid kumbagi. Oli vaid õpetajate jutt südametunnistusest ja kohusetundest, mis
            pidavat sundima inimest oma pahategusid kahetsema ning üles tunnistama. Eed katsus põhjalikult
     25     oma sisemust – seal polnud jälgegi kohusetundest ega südametunnistusest. Ja kuidas neid
            saigi olla, kui ei olnud kõike muud sellist. Tema sees olid seedimisaparaat, vereringeaparaat,
            mõtlemisaparaat, ja südametunnistuse asemel oli hirm pahade või keelatud tegude väljatuleku
            ees ja seda hirmugi oli lihtne seletada – nood aparaadid, ehk tema ise, mis tähendab, kõik need
            aparaadid kokku, kartsid karistuse ebameeldivust. Nii taandus kõik vaid osavusele ja riskile.
     30     Muidugi meeldis Eedule rohkem vaid mõelda popiviskamisest või varastamisest, sest mõelda oli
            mugavam kui tegutseda. Õieti oli tegutsemine igav, võrreldes salaplaani nautimisega.
                   Aga ometi oli midagi, mis teda selle uue, julge ning vaba elu juures häiris: ta tundus siin
            endale imelik. Ta oleks tahtnud päriselt sisse elada riviellu: astuda reipal sammul pioneeride
            ühtses rivis – nagu kutsusid üles laulud. Aga kuidas ta seda ka püüdis, ikka tundus talle,
     35     et see pole tõeline, et ta ainult mängib, et ta on nagu mingi koll, kes on koolivormi pugenud ja
            endale pioneeriräti kaela sidunud, aga salaja, kooliraamatute vahele, püüab lugeda Gogoli „Viid“
            ja Goethe „Metshaldjat“.

                                                                                  Mari Saat, Võlu ja vaim (1990)




2212-0093
