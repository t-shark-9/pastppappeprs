M12/1/A1LAO/SP1/LAO/TZ0/XX




     22120567

LAO A1 – STANDARD LEVEL – PAPER 1
LAO A1 – NIVEAU MOYEN – ÉPREUVE 1
LAOSIANO A1 – NIVEL MEDIO – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




2212-0567                                                                                   4 pages/páginas
                                                             © International Baccalaureate Organization 2012
                                                                –2–                      M12/1/A1LAO/SP1/LAO/TZ0/XX

ໃຫ້ເຈົ້າວີຈານໜຶ່ງເລື່ອງທີ່ເຈົ້າເລືອກຈາກສອງເລືອງຕໍ່ໄປນີ້

1.

                   ແຕ່ເຂົ້າເຮືອນປັບສຽງແປກປະຫລາດ ມັນກໍບໍ່ເຄີຍເກິດຂື້ນກັບເມັຍສຸດແສນຮັກຂອງ
            ຂ້ອຍຈັກເທື່ອ ນາງນັ່ງຮ້ອງໄຫ້ນຳ້ຕາໄຫລຂີ້ມູກຍ້ອຍ … ນາງເວົ້າວ່າ
                   “ເຈົ້ານັ້ນບ້າ! ບ້າແທ້ໆ! ເຈົ້າບໍ່ມີວຽກບໍ? ດຽວນີ້ຄຳເວົ້າຂອງຊາວບ້ານແລ່ນເຂົ້າຫູຂ້ອຍ ຈົນລົ້ນແລ້ວ
            ຖ້າມີກະຕ່າໃສ່ບໍ່ຮູ້ວ່າຊິໄດ້ຈັກກະຕ່າແລ້ວເຈົ້າຮູ້ບໍ່ ເຂົາເວົ້າວ່າເຈົ້ານັ້ນບ້າ!” …
      5            “ຂ້ອຍບ້າອີຫລີບໍ່?”
                   ກະຂອງວ່ານີ້ແຫລະ ມີຫລາຍເທື່ອຂ້ອຍຢ່າງໄປຕາມຖະໜົນ. ຂ້ອຍມັກເອົາຖົງຢາງ
            ຂະໜາດໃຫຍ່ມາພາຍໃສ່ບ່າຢ່າງເລາະໄປເລາະມາ ຂ້ອຍມັກເກັບເອົາເສດເຈ້ຍແລະຖົງ
            ປາລາະສະດິກທີ່ເຮ່ຍຢູ່ຕາມຂອບຖະໜົນຢັດໃສ່ຖົງໃຫຍ່ຈົນເຕັມ. ເມື່ອເຕັມແລ້ວກໍເອົາໄປຖອກ ໃສ່ຖງັ
            ຂີ້ເຫຍື້ອທີ່ເພິ່ນເຮັດຕາມແຄມຖະໜົນ …
     10            “ເຈົ້ານັ້ນບ້າແທ້ໆ!” …
                   ຂ້ອຍກໍຕ້ອງໄດ້ປ່ຽນແປງເພາະຄົນບ້າຄືຂ້ອຍກໍບໍ່ຕ້ອງການໃຫ້ຄອບຄົວຕ້ອງມາແຍກກັນ ເພາະເລື້ອງນ ີ້…
            ມື້ນື້ຂ້ອຍອອກຈາກເຮືອນບໍ່ຄືກັນກັບຄັ້ງກ່ອນໆອີກ ຂ້ອຍບໍ່ນຸ່ງເຄື່ອງຕຸ່ມຍຸ່ມ ຕ່າມຍ່າມອີກ
            ຂ້ອຍບໍ່ພາຍຖົງຢາງໃຫຍ່ແລະບໍ່ເກັບຂອງເສດຕາມຂອບຖະໜົນແລະບອນອື່ນໆ
            ຂ້ອຍນຸ່ງເຄື່ອງຂ້ອນຂ້າງດີຂີ່ລົດຖີບຜ່ານໄປແຕ່ລະບ່ອນ … ໃນທີ່ສຸດຂ້ອຍກໍມາຢຸດຢູ່ຮ້ານກາເຟ
     15            ຂ້ອຍນັ່ງກິນໂອລ່ຽງຄືກັບຄົນອື່ນໆແລະສັງເກດໄປຮອບໆໃນຂະນະດຽວກັນມີສາຍລົມ
            ພັດຜ່ານມາຂ້ອນຂ້າງແຮງສົມຄວນ ຖົງຢາງປີວມາແຕ່ທາງໃດກໍບໍ່ມີໃຜຮູ້ເປີໃສ່ໜ້າຜູ້ຊາຍໄວ
            ກາງຄົນທີ່ນັ່ງຢູ່ທາງຊ້າຍສວຍກັບຂ້ອຍບໍ່ຍຸຕິທຳ ປານໃດດອກທີ່ຖົງຢາງຈະປີວມາເປີໜ້າຊາຍ ຄົນນັ້ນ
            ແຕ່ຈະເຮັດແນວໃດເມື່ອຖົງຢາງບໍ່ມີວິນຍານ ຊາຍຄົນນັ້ນປັດຖົງຢາງອອກທັງເວົ້າ ທັງຈົ່ມ
                   “ຮ່າກິນຫົວມຶງເຮີຍ! ຖົງຢາງນໍຖົງຢາງ” …
     20            ຂ້ອຍນັ່ງຟັງແຂກຜູ້ມາໃຊ້ບໍລິການສົນທະນາກັບເຈົ້າຂອງຮ້ານຈົນໝົດໂອລ່ຽງໜຶ່ງຈອກ ແລ້ວຂ້ອຍສັ່ງໃໝ່
                   “ເມື່ອວານຊືນນີ້ເຂົາກໍວ່າງົວລຸງດີຕາຍຢ້ອນຖົງຢາງ”
                   “ອາວ! ເປັນຫຍັງວ່າຕາຍຢ້ອນຖົງຢາງ”
                   “ອາວ ບໍ່ຕາຍຢ້ອນຖົງຢາງຊິຕາຍຢ້ອນຫຍັງ? ປາດທ້ອງອອກມາມີຖົງຢາງສອງ ສາມຖົງພຸ້ນນ່າ”
                   “ກໍຂອງວ່າແລ້ວ ເຂົາເຮັດຖັງໃຫ້ໃສ່ກໍບໍ່ໃສ່ຖີ້ມໄປທົ່ວທີບ”
     25            “ແຕ່ຫວ່າງສີບມື້ກ່ອນໄຄແດ່ເພາະມີຄົນບ້າຜູ້ຫນຶ່ງມາເລາະເກັບໄປຖີ້ມໃສ່ຖັງຂີ້ເຫຍື້ອ” ເຈົ້າຂອງຮ້ານເວົ້າ
                   “ດຽວນີ້ມັນໄປໃສບຸບໍ່ເຫັນມາ”
                   “ຫລືວ່າມັນເຊົາບ້າແລ້ວບໍ່ຈັກ!” ເຈົ້າຂອງຮ້ານເວົ້າ
                   ຂ້ອຍຖອນຫັນໃຈບາດຍາວໆແລ້ວດື່ມໂອລ່ຽງເອືອກສຸດທ້າຍ, ລຸກຂຶ້ນຍ່າງໄປຫາລົດ
            ຖີບທັງນຶກໃຈວ່າບໍ່ມື້ໃດກໍ່ມື້ຫນຶ່ງຂ້ອຍອາດກັບໄປເປັນຄົນບ້າອີກ


                                                                                                          ແສງພູໄຊອິນທະວີຄຳ
                                                                           ເມື່ອຂ້ອຍເຊົາບ້າ ໃນ ໂຮມເລື່ອງສັ້ນວັນນະກຳຮ່ວມສະໄໝ
                                                                                              ວຽງຈັນ: ວາລະສານວັນນະສິນ 2003



2212-0567
                                                    –3–                   M12/1/A1LAO/SP1/LAO/TZ0/XX

      – ຜູ້ຂຽນໃຊ້ຄວາມບ້າເພື່ອສະທ້ອນໃຫ້ເຫັນອີຫຍັງ

      – ຜູ້ຂຽນເຣັດແນວໃດເພື່ອຈະດຶງດູດຄວາມສົນໃຈຂອງຜູ້ອ່ານ

      – ໃຫ້ເຈົ້າວີຈານການໃຊ້ເລື່ອງຕລົກຂອງຜູ້ຂຽນ ເພິ່ນເຮັດແນວໃດໃຫ້ມັນຕລົກ ແລະເຮັດເພື່ອອີຫຍັງ




2212-0567                                                     Turn over / Tournez la page / Véase al dorso
                                                            –4–                   M12/1/A1LAO/SP1/LAO/TZ0/XX

2.

						                                             ສົມທີ່ຄຶດ

                    ໂອນໍ ສານນີ້ຊື່ວ່າ ສົມທີ່ຄຶດຄວນຄ່າລ້ານ
                    ມະນີສີດວງປະເສິດ ຈັກຂອດໂຮງຕ່ອນຕື້
                    ຖະໜອມແກ້ວຄ່າເມືອງ …
                    ຮຽມຢາກວານຝູງພີ່ນ້ອງ ວົງວານໃຫ້ມາຊ່ວຍ ຊິຄືຫລື …
               5    ເຊິນແມ່ມາຜັດສີແກ້ວ ທັມມະໂຮງໃຫ້ແຈ້ງຮຸ້ງ ແດ່ທ້ອນ …
                    ແກ້ວກໍຍັງຕ່າງແກ້ວ ລືຄ່າແສນຄຳ
                    ບໍ່ໃຊ່ແນວສາຍຜົງ ແຮ່ຊະຄອມແຄມນຳ້
                    ຫາກບໍ່ໂສດາດ້ວຍທັມມະໂຮງກໍຕາມໂຂກເສັຍທ້ອນ (ໂສດາ ຄື ສົນໃຈ ຕາມໂຂກ ຄື ຕາມໃຈ)
                    ຫິນແຮ່ ເຈົ້າຫາກກຸມວ່າແກ້ວ ຕາມໃຈເຈົ້າຊິເບິ່ງເອົາ ຫັ້ນຖ້ອນ …
              10    ທາງຫາກມີຫລາຍເສັ້ນ ຕາມໃຈຊິເລືອກໄຕ່ ໄປຖ້ອນ
                    ມັກເສັ້ນເວິ້ງ ທາງລ້ຽວກໍຫາກມີ
                    ໜູຫາກໝາງເໝັ້ນຢ້າວ ຊິລົງນອນເກືອກຂີ້ຝຸ່ນ ກໍຕາມຖ້ອນ (ໝາງເໝັ້ນ ຄື ເບື່ອໜ່າຍ)
                    ແມວບັກຄຳຫາກຈະຮູ້ເຍື່ອງຂໍ້ ເຫັນແຈ້ງຊິຄ່ອຍຟັງ (ຮູ້ເຍື່ອງຂໍ້ ຄື ຮູ້ເລື້ອງ)
                    ວ່າບໍ່ໂສດາດ້ວຍ ປູປາຊີ້ນຕ່ອນ ກໍດີຖ້ອນ
              15    ອົດພໍເຍື້ອນຢູ່ຢ້າວ ພໍໄດ້ໂຜດແມວ ແດ່ແມ (ອົດພໍເຍື້ອນ ຄື ອົດທົນ)
                    ໜູບໍ່ມັກຢູ່ຢ້າວ ໝາງໂບກທາງຝາແທ້ນໍ
                    ສັງບໍ່ບິນບົນເຫາະ ຢູ່ເທິງສະໜີແຮ້ງ
                    ໜູຫາກໝາງເໝັ້ນເຂັ້າ ແມວຊິໜາແໜງຈົ່ມ ເປັນລື
                    ແມວວ່າຢາກປັ້ນໜ່ຽງເຂົ້າ ຂື້ນຊຳ້ສົ່ງຄຸນ ເຈົ້າເດ …
              20    ວ່າຊິກິນຮາກໄມ້ຕາງເຂົ້າ ກໍຊ່າງໃຈເຈົ້າທ້ອນ
                    ໄຜບໍ່ຈຳໃຈເຈັ້າ ກິນສານຂນອງເບື່ອ ເມົານາ …
                    ເຖິງເມື່ອເດືອນຈຽງຄ້ອຍ ໜາວມາບໍ່ຮູ້ເມື່ອ ຄີງນໍ
                    ຈາຮິດ ເດືອນຈຽງຂື້ນ ໜາວລົມຄ້ອຍຄັ່ງ
                    ປີນີ້ ເດືອນຫ້າ ສັງຊິມາແລ່ນຂໍ້ ໜາວຄ້ອຍຄັງທວງ ພີ່ເດ …
              25    ມີທໍ່ໂສກາກັ້ນ ດຽວດາຍທົນທະເວດ
                    ເຈັບໄຂ້ ຄີງບໍ່ຮ້ອນ ໃຜຊິຮູ້ຮ່ອມປົວເຈົ້າເດ

                                                                                                ສົມທີ່ຄຶດໃນລຶປພະສູນ
                                                                                              ໜັງສືໃບລານບໍ່ຮູ້ປີແຕ່ງ

      – ໃຫ້ເຈົ້າວີຈານການໃຊ້ສັນຍະລັກໃນເລື່ອງນີ້

      – ຜູ້ຂຽນຕ້ອງການສື່ອີຫຍັງແດ່ໃຫ້ຜູ້ອ່ານ

      – ຜູ້ຂຽນເຣັດແນວໃດເພື່ອຈະຊັກຈູງອາລົມຂອງຜູ້ຂຽນ



2212-0567
