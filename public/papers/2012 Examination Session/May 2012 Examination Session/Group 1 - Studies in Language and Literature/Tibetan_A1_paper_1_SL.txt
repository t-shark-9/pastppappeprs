M12/1/A1TIB/SP1/TIB/TZ0/XX




     22120311

TIBETAN A1 – STANDARD LEVEL – PAPER 1
TIBÉTAIN A1 – NIVEAU MOYEN – ÉPREUVE 1
TIBETANO A1 – NIVEL MEDIO – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




2212-0311                                                                                   5 pages/páginas
                                                             © International Baccalaureate Organization 2012
                                                         –2–                     M12/1/A1TIB/SP1/TIB/TZ0/XX

གཤམ་གསལ་གང་རུང་གཅིག་གི་ནང་དོན་ལ་འགྲེལ་བརྗོད་རྒྱས་ཙམ་གྱིས།
1.

                                         འགྲུལ་བཞུད་ཐེངས་གཅིག་གི་ཚོར་སྣང་།

            ད་ནངས་སྐྱ་རེངས་བུ་མོས་མཁའ་མཐའི་མུན་པ་བཅོམ་པས་ང་གཞི་ནས་གཉིད་ལས་སད།                   སྲུ་མོ་ལགས་ཀྱིས་མ་ཎི་
            འདོན་གྱིན་ཐབ་ཚང་དུ་ཇ་སྲུབ་འཕྲུལ་འཁོར་གྱི་སྒྲ་དེ་ཡང་ལྷང་ངེར་ཇ་བཟོ་བཞིན་པ་ཐོས།          ངས་བྲེལ་འཚུབ་ཀྱིས་
            མལ་ལས་ལངས་ཏེ་ཉལ་ཆས་ཀྱང་ལྟེབ་བརྩེགས་མ་བརྒྱབས་པར་ཁ་ངོ་སྟབས་བདེ་ཞིག་བཀྲུས་རྗེས་ཞོགས་ཇ་བཏུང།
            སྐབས་དེར་མགོན་པོས་ཁ་པར་སླེབས་བྱུང་།          སྲུ་མོས་ཡིད་མ་རངས་པའི་ཚུལ་གྱིས་”མགྱོགས་པོ་བྱས་ན་མ་གཏོགས་
      5     རླངས་འཁོར་རྗེས་ཟིན་གྱི་མ་རེད།” ཟེར། ང་བྲེལ་འཚུབ་དེ་བས་ལངས་ཏེ་ཇ་འཐུང་འཕྲོའང་བཞག་ནས་སྲུ་མོ་
            ལགས་ལ་ལག་གཡུག་ཅིག་བྱེད་ཞོར་དུ་རྒྱབ་ཁུག་འཁྱེར་ནས་རླངས་འཁོར་འབབ་ཚུགས་སུ་བསྐྱོད།                མགོན་པོ་སྔ་
            ས་ནས་འབབ་ཚུགས་སུ་འབྱོར་ཏེ་ང་སྒུག་འདུག སྐབས་དེར་འབབ་ཚུགས་ཕྱི་ནང་འགྲུལ་པས་ཁེངས་ཤིང་། རླངས་
            འཁོར་བརྒྱ་ཕྲག་འགའི་ལྡིར་སྒྲས་ཁྱབ་འདུག དེ་ལྟའི་འདུ་འཛིས་ཁེངས་པའི་ཁྲོད་དུ་འགྲུལ་པ་འགའ་རེ་པཱ་སེ་ལག་ཏུ་
            འཁྱེར་ནས་རང་རང་གི་རླངས་འཁོར་ཨང་གྲངས་མ་རྙེད་པར་འཚོལ་བཞིན་མཆིས། མགོན་པོས་རྒྱབ་ནས་གློ་བུར་དུ།
     10     “རླངས་འཁོར་སླེབས་སོང་། མགྱོགས་པོ་མ་བྱས་ན་དེ་རིང་འཚང་ཁ་ཆེན་པོ་ཡོད།” ཟེར་བཞིན་རླངས་འཁོར་ཕྱོགས་
            སུ་རྒྱུགས། ང་ཡང་རྗེས་སུ་རྒྱུགས། སྤྱི་སྤྱོད་རླངས་འཁོར་དེ་ནི་ནམ་རྒྱུན་ནས་བལ་པོའ་ི གྲོང་གསེབ་ཁག་ཏུ་ཡུལ་མི་
            འགྲིམ་འགྲུལ་པ་ཡར་མར་འོར་འདྲེན་བྱེད་མཁན་ཞིག་ཡིན་ཞིང་། ཕྱི་ནང་གི་བཟོ་ལྟ་དང་མཐུན་རྐྱེན་གང་ཐད་དུ་ལྟ་
            ས་མི་འདུག་ལ། ད་དུང་རྐུབ་སྟེགས་ཚང་མ་རྩབ་ཧྲལ་དུ་སོང་བ་དང་། འགྱིག་གདན་སྟེང་ལོ་ངོ་གཉིས་གསུམ་གྱི་དྲེག་
            པ་ནག་ཤར་རེ་ཆགས་པ་ཤ་སྟག་རེད། ང་སེམས་སྟེང་ནས་ཉོབ་སྣང་བྱུང་ཡང་རྐུབ་སྟེགས་ཐོག་བསྡད་དེ་གཡས་གཡོན་
     15     གྱི་འགྲུལ་རོགས་ཚོར་ལྟ་ཙམ་བྱས། ཧ་ལམ་བོད་པ་ང་གཉིས་མ་གཏོགས་ཚང་མ་བལ་པོའ་ི གྲོང་གསེབ་པ་ཤ་སྟག་རེད།
            དེ་ནས་རླངས་འཁོར་ག་ལེར་ཁ་གཅུས་ཏེ་མདུན་ཕྱོགས་སུ་བསྐྱོད་འགོ་ཚུགས།             སྐབས་དེར་སྦྲང་ཆར་སིམ་སིམ་དུ་
            འབབ་བཞིན་མཆིས་ལ། སྣུམ་ནག་གི་གཞུང་ལམ་ངོས་སུ་ཞག་རྩི་བྱུགས་པ་འདྲ་བའི་འོད་མདངས་ཤིག་ཀྱང་ལྷམ་ལྷམ་
            དུ་འཚེར་བ་དང་། ལམ་ཟུར་དུ་སྐྱེས་པའི་སེང་ལྡེང་དང་། སྐྲག་པ་ཤིང་། སྐྱུ་རུའི་སྡོང་པོ་བཅས་ཆར་རླུང་དང་ལྷན་དུ་
            མགོ་ལྕོག་ལྡེམ་ལྡེམ་དུ་གཡོ་བཞིན་མཆིས།

     20     རླངས་འཁོར་སྔར་བཞིན་བསིལ་རླུང་འཇམ་པོའ ་ི ཁྲོད་ཤར་རེར་བསྐྱོད་ནས་རི་ཀླུང་འགའ་ཤིག་བརྒལ་རྗེས་མཆོད་རྟེན་
            བྱ་རུང་ཁ་ཤོར་མཇལ་བའི་རི་རྩེར་འབྱོར། དེ་རུ་ཡུད་ཙམ་བཀག གནས་དེར་བལ་པོའ་ི ཉེན་རྟོག་ལྟ་ཞིབ་རུ་ཁག་གི་
            ཁང་ཆུང་ཞིག་འདུག་ལ། ཁང་ཆུང་དེའི་ཟུར་ཞིག་ལ་ལྕགས་ལེབ་གཅིག་བཀལ་འདུག དེའི་སྟེང་དུ་དབྱིན་ཇིའི་ཡིག་
            གཟུགས་ཆེན་པོའ་ི ཐོག་”ན་གར་ཀོ་ཌའི་རྫོང་དུ་ཕེབས་པར་དགའ་བསུ་ཞུ།” ཞེས་བྲིས་འདུག རླངས་འཁོར་བཀག་ས་
            དང་ཅུང་ཉེ་བའི་ལམ་གཞུང་དུ་སྨྱུག་མ་སྐམ་པོ་རིང་པོ་ཞིག་ཕྲེད་དུ་བཀལ་བའི་འགག་སྒོ་ཞིག་འདུག་པས།




2212-0311
                                                        –3–                      M12/1/A1TIB/SP1/TIB/TZ0/XX

   25       རླངས་འཁོར་ནང་རྟོག་ཞིབ་ཆེད་འགྲུལ་མི་ཡོངས་རྫོགས་རྐང་ཐང་དུ་སྐར་མ་འགའ་འགྲོ་དགོས་བྱུང་། འགྲུལ་མི་རྣམས་
            རླངས་འཁོར་ནང་བསྡད་རྗེས་རླངས་འཁོར་སླར་ཡང་ག་ལེར་བསྐྱོད་འགོ་ཚུགས།            འགྲོ་ལམ་བདེ་པོ་མེད་ཁར་ཀྱག་
            ཀྱོག་ཆེ་ནའང་། ཁ་ལོ་པས་རླངས་འཁོར་གྱི་མྱུར་ཚད་སྔར་ལས་ཇེ་མགྱོགས་སུ་བཏང་སོང་བས་འཁྲུག་ཆ་ཆེ་བ་མ་ཟད།
            རླངས་འཁོར་ནང་སྙན་པོ་ཡེ་ནས་མེད་པའི་བལ་པོའ ་ི དམངས་ཁྲོད་ཀྱི་གླུ་གཞས་ཀྱི་སྒྲ་གསལ་ལ་མི་གསལ་ཞིག་བཏང་
            བ་དེ་ཡང་རླངས་འཁོར་ཐུར་དུ་རྒྱུགས་པའི་ཚག་སྒྲ་དང་འུར་སྒྲའི་ཁྲོད་བསུན་སྣང་གི་རྒྱུ་ལས་གླུ་དབྱངས་ཀྱི་འགྱུར་
   30       ཁུག་སྙན་མོ་ཞིག་ཏུ་ག་ལ་འགྱུར། སྐབས་དེར་ངས་མགོ་བོ་སྒེའུ་ཁུང་ལས་ཕྱིར་བཏོན་ཏེ་དུད་ཞགས་ལྷོག་ལྷོག་ཏུ་འཕྱོ་
            བའི་གཡས་གཡོན་གྱི་བལ་པོའ་ི གྲོང་ཚོ་དང་།   ད་དུང་མིག་རྒྱང་ཆོད་པའི་མདུན་ཕྱོགས་ཀྱི་རི་བོའ་ི མུ་ཁྱུད་སོགས་ལ་
            རྒྱང་ལྟ་བྱས། ལམ་དབར་གྱི་ཡུལ་ལྗོངས་འགའ་ཤས་སུ་སྨྱུག་མ་ལང་ལོང་དུ་གཡོ་ཞིང་ལྗང་མདོག་ལྡན་པའི་ནགས་ཚལ་
            ཧ་ཅང་སྟུག དེ་དག་དཀྱིལ་དུ་འཁོད་སྙོམ་པའི་གཞུང་ལམ་དེ་ཡང་མཛེས་སྡུག་གི་དཔལ་ལ་འགྲན་ཞིང་སྣུམ་ཚོན་གྱི་རི་
            མོའ་ི བཀོད་པ་ཞིག་དང་མཚུངས་པའི་མཛེས་སྡུག་འདྲ་བའི་སུམ་རྩེན་གྱི་གནས་ཤིག་དང་ཨ་ན་མ་ན་རེད།༌༌༌༌༌༌༌༌༌༌༌༌༌༌༌༌༌།།


                                                                        སྤེན་པ་དོན་གྲུབ། གངས་རིའི་ལང་ཚོ། (༢༠༠༩)



        – འབྲི་རྩོམ་འདིའི་བཀོད་སྒྲིག་བྱེད་སྟངས་ལ་ལེགས་ཉེས་ཀྱི་དཔྱད་པ་གྱིས།

        – རྩོམ་པ་པོ་རང་ཉིད་ཀྱི་གང་བརྗོད་འདོད་པ་རྣམས་གསལ་པོ་བྱུང་འདུག་གམ་མི་འདུག་འགྲེལ་བརྗོད་གྱིས།

        – རྩོམ་པ་པོས་མི་སྣ་ངོ་སྤྲོད་བྱེད་སྟངས་ཇི་འདྲ་འདུག་རང་གི་མཐོང་ཚུལ་བྲིས།




2212-0311                                                        Turn over / Tournez la page / Véase al dorso
                                                   –4–                 M12/1/A1TIB/SP1/TIB/TZ0/XX

2.

                                           བསླབ་བྱ་ལེའུ་དགུ་པ།

                 འཇིག་རྟེན་ལྟ་ལུགས་གཅིག་ལ་མཐོང་ལུགས་གཉིས། །ལྟ་ལུགས་གཅིག་ལ་རིགས་ཀྱང་རིགས་གཅིག་འདུག །
                 ཕ་ཡིས་བུ་དང་བུ་ཡིས་ཕ་བྱེད་པ། །དེ་འདྲ་བསམས་ན་ཐུང་ཐུང་ག་ནས་ཡིན། །
                 མ་བསམས་གྱུར་ན་ཕ་བུའི་དམ་ཚིག་ཉམས། །དམ་ཉམས་ལག་ལེན་སྡང་བའི་དགྲ་ལ་འགྱུར། །
                 ཕྲུ་གུ་ཕ་མ་མེད་པ་མི་སྲིད་ཀྱང་། །ལག་ཐོག་སྟོན་རྒྱུ་ཡོད་པ་རེ་རེ་ཙམ། །
             5   ཚེ་སྟོད་ཡོད་ཀྱང་ཚེ་སྨད་མེད་པ་མང་། །ཕ་བུའི་དམ་ཚིག་བསྲུང་དུས་བསྲུངས་པ་དགའ། །
                 དུས་ཚོད་ཆུ་ཚོད་མ་འགྱངས་གྲོལ་ནས་འགྲོ། །འཐུས་ཤོར་མེད་པར་བུ་ལ་ཡོན་ཏན་སློབས། །
                 ཡོན་ཏན་ཀུན་གྱི་རྩ་བ་ཡི་གེ་དང་། །ཡོན་ཏན་ཡོངས་ཀྱི་རྒྱལ་པོ་ཡི་གེ་རེད། །
                 ཕྲུ་གུའི་ཡི་གེ་གསེར་ཁྲིའི་སྟེང་དུ་སྐྱོལ། །མི་ཕོའ ་ི ཡི་གེ་སྟག་གདན་སྟེང་དུ་འཇོག །
                 བླ་མའི་ཆོས་རར་ཡི་གེ་མེ་ལོང་རེད། །རྒྱལ་པོའ ་ི ཁྲིམས་རར་ཡི་གེ་འབྲས་བུ་རེད། །
            10   ཡིག་ཡོད་མིག་ཡོད་མཁས་པ་སྤྲུལ་པའི་རྒྱུད། །ཡིག་མེད་མིག་མེད་ལོང་བ་ལྐུགས་པའི་རྒྱུད། །
                 ཀྱོག་ཀྱོག་ཡི་གེ་གཞུ་ལྟར་འཁྱོག་གྱུར་ཀྱང་། །དོན་རྩ་མདའ་ལས་འདྲོང་བ་དེ་རུ་ཚང་། །
                 ཡོན་ཏན་རིན་ཆེན་དགོས་འདོད་ཀུན་འབྱུང་རེད། །དགོས་འདོད་ཀུན་འབྱུང་དགོས་མིར་ཐོགས་པ་མེད། །
                 དོན་དུ་མི་ལ་ཡོན་ཏན་ཚང་བ་དགོས། །ནོར་རྫས་མཚམས་རེ་སོང་འགྲོ་མཚམས་རེ་ཡོང་། །
                 ནོར་ལ་བསྐྱུར་བརླག་རྐུན་མས་འཁྱེར་བའི་ཉེན། །ཡོན་ཏན་རིན་ཆེན་འཛད་མེད་ཕུགས་ཀྱི་གཏེར། །
            15   ན་སོ་གཞོན་དུས་བུ་ལ་སྦྱོང་བརྡར་སློབས། །ན་ལོ་ལོངས་ནས་བསླབ་དགོས་མེད་པ་གྱིས། །
                 ལྕང་གསར་གཞོན་དུས་འདྲོངས་ན་འདྲོངས་པ་རེད། །ལྕང་རྒན་སྲོང་སྲོང་མང་ན་ཆག་པའི་ཉེན། །
                 ངན་པའི་མི་དང་གྲོགས་ལ་བསྡོངས་པ་ན། །དུག་དང་བསྡོངས་ན་དུག་གི་ཁ་རླངས་ཕོག །
                 ངན་པའི་ཚོགས་དང་ནག་པོའ་ི སོལ་བ་འདྲ། །ཚ་མོས་བསྲེག་ཉེན་གྲང་མོས་རྫས་ཉེན་ཆེ། །
                 ཁེ་དང་གྱོང་གི་བསྐོར་ཕྱོགས་གཏོང་གིན་སོང་། །ཡག་དང་ཉེས་ཀྱི་སྐད་ཆ་ཤོད་ཀྱིན་སོང་། །
            20   ཡག་ན་ཡག་པས་ངོ་བསྟོད་བདག་རྐྱེན་སྤྲོད། །ཉེས་ན་ཉེས་སོང་ཟེར་བས་ཉེས་ཐག་ཐོངས། །
                 ཨ་མའི་ཁ་ལ་སྒོ་ལྕགས་བརྒྱབ་དྲགས་ན། །ཕྲུ་གུས་ཆག་སྒོའ་ི རྒྱལ་སྒོ་ཕྱེ་ཉེན་ཡོད། །
                 རྡོ་ལ་ཕྱི་བདར་ཐོན་ན་ནོར་བུ་དང་། །ལྕགས་ལ་འཇམ་ཤ་ཐོན་ན་མེ་ལེང་ཡོང་། །
                 ཡོན་ཏན་ཕུན་སུམ་ཚོགས་ན་སྙིང་གི་བུ། །བྱ་ལུགས་བྱེད་ལུགས་ངན་ན་དགྲ་ལས་ལོད། །
                 དེ་ཚོ་སེམས་པ་དཀར་བའི་སྐད་ཆ་རེད། །བུ་ཡོད་ཕ་ཚོ་ཐུགས་ལ་དེ་ལྟར་ཞོག །།


                                                                                             ཁ་ཆེ་ཁ་ལུ།




2212-0311
                                                      –5–                M12/1/A1TIB/SP1/TIB/TZ0/XX



      – ཁ་ཆེ་ཕ་ལུས་འདིར་དཔེ་གང་དང་གང་ལ་སྦྱར་ནས་དོན་གང་དང་གང་ཞིག་བཤད་འདུག་གམ།

      – རྩོམ་པ་པོའ་ི སྙན་ངག་འབྲི་སྟངས་འདི་ཁྱེད་རང་གི་བློ་ལ་འབབ་པོ་ཞིག་འདུག་གམ་མི་འདུག་རྒྱུ་མཚན་གསལ་པོ་ཤོད།

      – རྩོམ་འདིའི་ཚིག་སྦྱོར་གཉིས་ཀྱི་ཁྱད་ཆོས་ལ་འགྲེལ་བརྗོད་གྱིས།




2212-0311
