M12/1/A1SES/HP1/SOT/TZ0/XX




     22120253

SESOTHO A1 – HIGHER LEVEL – PAPER 1
SOTHO A1 – NIVEAU SUPÉRIEUR – ÉPREUVE 1
SESOTHO A1 – NIVEL SUPERIOR – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.
 La puntuación máxima para esta prueba de examen es [25 puntos].




2212-0253                                                                                 3 pages/páginas
                                                           © International Baccalaureate Organization 2012
                                                        –2–                   M12/1/A1SES/HP1/SOT/TZ0/XX

Ntša maikutlo a hau holim ‘a e ‘ngoe ea liqotsulo tsena.

1.

                   Ntoa ha e ne e le ea melamu u ne u ka ithatela ha u shebeletse Makapu-kapu. O ne a batela
            batho boqhoeleng, a otla ka mekhoa e khethehileng. O ne a ka fekefa batho, kapa a ba tjeka haeba
            a sa ba tsoboke. O ne a ba fekefa ha ntoa e tatile, ha e ea butle a ba tjeka ebe eke o ba thibela ho mo
            pota ka morao. Ha a ne a ba tjeka hantle u ne u bona eka ke papaling feela ho loanoa. Ke nakong
      5     eo u neng u ka boha mekhoa eo litsebi li e sebelisang ea ho bata batho ka molamu.
                   Ha ntoa e iketlile, o ne a ba rimola Makapu-kapu; a sa ba setle kapa hona ho ba masola.
            Motho ea rimotsoeng ka molamu ha a sihlame hang-hang o ke a qhomele holimo joaloka mabele a
            poloang ka litsebi tsa koana Taung ha Moletsane. Ere nakong eo motho a reng sihla; ho re nyele!
            Motho ea sitliloeng eena o sihlama kapele, a etsise kokolofitoe ha e nyamela har’a mohlaka e
     10     thuntsoe ka sethunya sa lihale, ho re nyame!
                   Ha a ne a buella mokhoa ona oa ho rimola batho Makapu-kapu; o ne a ka bobotheha joalo ka
            motho ea lihlong ea qabohileng. Ha a hlalosa a ichebisitse fatše a be a fiele ka lintši a re eena ke
            motho ea pelo e jeoang ea thabelang ho bona batho ba etsa ’mankokosane ha pula e na. Melamu ha
            e bata batho e ne e le ho na ha pula ka Makapu-kapu. Ha ntoa e potlakile o ne a tlohela ho rimola
     15     a fetole letsoho le ho etsa hlaa-hlaa-fethe. Ha a ba tsoboka joalo u ne u ka bona batho ba hae ka
            maotong ho peshama, ho re: pesha! pesha! pesha ka potlako. Ka maotong u fumane a tlolaka
            joalo ka tšipjane Makapu-kapu ha ho le joalo a sa eme nqa e le ’ngoe.
                   Ha ho ne ho etsahala hore sera se bate Makapu-kapu, e ne e ba motho eo ea mo batileng
            ea tla oela fatše. E mong ea neng a tsejoa haholo ke ba habo ea na ea re a batile Makapu-kapu
     20     hantle moo lintja li fasoang teng, motho eo a oela fatše eaba ea ka ho batiloe eena. Ha a re
            khoapho-khoapho a fumana Makapu-kapu a mo talimile a thōtse. Motho eo o n’a ba re hm!
            Makapu-kapu ha a utloa a rialo, a bua le eena a re: “U re hm? Ke ’m’ao ntho eo?” Eare a sa utloa
            motho, a bile a tsoha fatše, a qela ho leoto. Ba neng ba shebeletse ba ne ba ipotse hore na o baleha
            hobane a botsitsoe ka ’m’ae kapa hobane a ne a sa batle ho bona se tla latela potso eo na. Ha a ne
     25     a botsoa ka lietsahala tse kang ena Makapu-kapu, o ne a itlhalosa hore eena ke thelelisane e bōlele,
            eo ha batho ba e bapalla ba ratlanang ka libono.
                   Makapu-kapu o ne a hlile a makatsa e le kannete. O ne a tsotoa ka matjato le tsebo ea ho
            qetsema. Leha e ne e le shakhola e litho li boima, o ne a le bobebe a tlōla sa katse ha ho hlokeha.
            Ha a ne a ile a hlahuoa lesumatha, teng batho ba hae ba ne ba bile ba thulana eena a tšoephohile.
     30     E re ha ba re mahlo tloha, ba fumane a eme meemo e mona eo Manyesemane a e bitsang
            “stance intended to unleash an around the house kick”.
                   Ha a ne a ile a ema o mong oa meemo eo, liphofu tsa hae e ne eba li tla bilika joaloka khahla
            ea letsopa. Setebele sa hae maemong a joalo se ne se tlatsela se sa qhefetse. Litsotsi li ne li mo
            tšaba ho feta ha a ne a sa tšoara letho letsohong, li tseba hore ha a le joalo, linotši li tla ba pema
     35     mahlo a koalehe eka lifofu.

                                                                   M G Maluke, Machoaboleng ha Kofifi (2000)




2212-0253
                                   –3–                  M12/1/A1SES/HP1/SOT/TZ0/XX

2.

                               Mohahlaula

                 Moiloa ke sehanyata, qokofa;
                 Kgale a ntsha koloti tsabo lephola,
                 Ke mohahlaula, mohlolaadibona,
                 O kgathile thite e letseng dilemo,
             5   Ho thothokisa dikokonyana, diphoofolo,
                 Sesothong ke semake, semakatsabatho,
                 Ke pulamadiboho, o butse a matjha,
                 Amohela letsoho la ka ke leo!

                 O phafa Tshwene, Tau, Phokojwe, Nkwe,
            10   Ha a sie Mmutlanyana, le Tshephe ka morao,
                 Mabitso o di apesitse a Sontaha.
                 Tshwene mmalekopo; tau namane ya mohlakaphotwane;
                 Phokojwe, tlhalentlhajana, a ba a tsheha.
                 Ha a lebale Phakwe, Leeba, Kgakammalane.
            15   O qetella ka ho reta Lerwana, Bohlwa, Serurubele,
                 Joo, ha re di hata re tla kwallwa lehodimo!

                 Tshwene, letjhopotjhopo ke enwa a thaba!
                 Raleribana o duletse ho tsheha;
                 O lebetse hore hase motho nnete,
            20   Ho dula setulong le motho tjhe.
                 Nka mpa ka kgetha lehukuthwana,
                 Hoba mohla monene le ne le mamele;
                 Mohlang batho le diphoofolo ba qawang,
                 Le tla le nkile lehlaku ka molomo.

            25   Mabalabuka le inkele keletso,
                 Molemo ke ho nwa ka mohope:
                 Le etele kwana leboya, Manyeleti,
                 Le tla amohelwa ke tsena dibopuwa;
                 Di le dumedise, di le tshware ka matsoho;
            30   Di le botse maphelo a Mangaung,
                 Hore ntate Moiloa o phela jwang,
                 Lona le di balle buka MOHAHLAULA.

                 Banana ba Sekolo sa Lereko ke a kopa,
                 Tswang le thothokise Moiloa sepepenene,
            35   Nkang dithungthung le mo rwese hloohong.

                                                    C L J Mophethe, Menyabuketso (1983)




2212-0253
