M12/1/A1TUR/SP1/TUR/TZ0/XX




     22120319

TURKISH A1 – STANDARD LEVEL – PAPER 1
TURC A1 – NIVEAU MOYEN – ÉPREUVE 1
TURCO A1 – NIVEL MEDIO – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




2212-0319                                                                                   5 pages/páginas
                                                             © International Baccalaureate Organization 2012
                                                        –2–                   M12/1/A1TUR/SP1/TUR/TZ0/XX

Aşağıdaki iki parçadan bir tanesini seçerek, seçtiğiniz parça hakkında bir eleştiri yazınız.

1.

                  Durmadan adam öldürüyorlar.   Seven öldürüyor, öfkelenen öldürüyor, haklı olduğuna
            inanan öldürüyor.  Toprağı sevseydiler böyle yapmazlardı.  Onlar hırslarını, inatlarını, geriliklerini,
            boşluklarını, karanlıklarını, amaçsızlıklarını seviyorlar.   Daracık bilinçlerinde içeriklerini hiç
            bilmedikleri kutsal kavramları birer kabuk olarak barındırıyorlar, bu kavramları anlatan terimlerle
      5     dudaklarını süslemekten geri kalmıyorlar, ancak olmakla ilgili hiçbir telaşları yok.   Sevmeyi
            bilmiyorlar ya da beceremiyorlar.   En yakınlarındaki insanları sevmedikleri gibi kendilerini de
            sevmiyorlar.
                  Sevmeyi bilseydiler önce üstünde yaşadıkları toprakları severlerdi, o topraklarda
            yaşayan insanları severlerdi, çıkarları adına bu toprakların altından girip üstünden çıkmazlardı.  
     10     Üstünde yaşadıkları toprakları sevselerdi dünyayı da severlerdi.  Sevmeyi bilseydiler o güzelim
            toprakları alın terleriyle sularlardı, daha da güzelleştirirlerdi.   Ne gezer!   Bir ağaç dikmek bile
            azaptı onlar için.  Ağaç kesmeye gelince, o işte üstlerine yoktu.
                                                             ***
                  Aralarında birilerini ya da bir şeyleri sever görünmeyi görev bilenler vardır.  Evet, birileri bir
            şeyleri sever görünüyorlar ama onlar da sevmeyi öğrenememişler.  En küçük bir çıkar karşısında
     15     gözleri çakmak çakmak olan insan başkalarını ya da bir şeyleri sevebilir mi?  Gerçekte çocuklarını
            bile sevmediler.   Çocuklarını sevselerdi bu çirkin düzenin faturasını çocuklarına çıkarıp onları
            büyük adam etmek adına aptala döndürmezlerdi.   “Haydi kızım, sabah oldu, çabuk kalk,
            sınava gideceksin!”   Oysa o çocuk oynamaya gitmeliydi.   Kaldı ki insanın çocuğunu, karısını,
            kocasını, babasını, anasını, yengesini sevmesi gerçek anlamda insanları sevmesi demek değildir.  
     20     Siz bütün insanı sevebiliyor musunuz, adını hiç bilmediğiniz uzak ülkelerin insanlarını kardeş
            bilebiliyor musunuz, ona bakın.  Açlıktan bir deri bir kemik kalmış bebeklerin yazgısını kendi
            yazgınız gibi duyabiliyor musunuz?   Son kalan lokmayı komşusuyla paylaşabilen insandan bir
            şeyler var mı sizde?  İçinizde haksızlıklara karşı bir başkaldırının günden güne daha da dallanıp
            budaklandığını duyabiliyor musunuz?  Yoksa siz ancak benim külahıma anlatırsınız yüceliklerinizi,
     25     insancılıklarınızı, adanmışlıklarınızı, toplumculuklarınızı, demokratlıklarınızı, bilgeliklerinizi,
            savaşçılıklarınızı…
                  İnsan olmak istiyorsanız önce toprağı seveceksiniz, kendi toprağınızı seveceksiniz.  Sonra
            onun üstünde yaşayan insanları seveceksiniz ve onun üstünde yaşayan insanlara kendinizi
            adayacaksınız.  Öldürmeyeceksiniz, bir insan öldürmenin kendini yüz kere bin kere öldürmekten
     30     başka bir şey olmadığını bileceksiniz.   Her insan öldüren kişi önce kendini öldürmüştür.  
            İnsan öldüren insanın insanlığı kalmaz.   Sevgilini öldüreceksin, kutuya sığmadı diye bir de
            kafasını keseceksin, öyle mi?  Ne adına olursa olsun öldürmeyi ya da öldüreni savunduğumuzda
            küçüldükçe küçülürüz, önce kendi içimizde sonra kendi dışımızda.  Ölümün gücü yokluk kadardır.  
            Yaşama emek vermezsek bu topraklar bize hiçbir şey vermez.   Her çıkışımızdan gözyaşları
     35     toplayarak döneriz.  İğrenç çıkarları için arkamızda durur görünenler de bir gün bizi olduğumuz
            yerde bırakıverirler.   Sevmeyi bilemediğimiz sürece yapayalnız kalırız, yalnızlığın en acısını,
            en boğucusunu, en bereketsizini çekeriz.




2212-0319
                                                      –3–                 M12/1/A1TUR/SP1/TUR/TZ0/XX

                   Yaşamınız acılar içinde geçecek, çünkü insanları sevmiyorsunuz, üstünde yaşadığınız
            güzelim toprakları sevmiyorsunuz.  Hırslarınızı şöyle bir aralayıp kendinizi görebilseniz gelecekte
   40       sizi bekleyen açmazları da bugünden sezebilirsiniz.  Yaşam kolaya kaçıp kendi sırtından geçinmek
            isteyenleri önünde sonunda tutup yere çalmıştır.   Yaşamla oyun oyunların en tehlikelisidir.  
            Kendini bilen insan yaşamla oyun oynamaz.  Siz siz olun, size zor da gelse kendinizi ve başkalarını
            biraz olsun sevmeye çalışın.  O zaman dünyalar sizin olacak.

                                                          Afşar Timuçin, Üstünde Yaşadığınız Toprak (2010)


      – Bu parçada sizce hangi temalar işlenmiş.

      – Bu parçada yazarın kullandığı dil (imgeler, betimlemeler, vbg.) hakkında neler söyleyebilirsiniz?

      – Yazarın ‘karşıtlık’ları nasıl kullandığını tartışın.

      – Bu yazı sizde hangi duyguları uyandırdı?  Neden?




2212-0319                                                      Turn over / Tournez la page / Véase al dorso
                                          –4–                    M12/1/A1TUR/SP1/TUR/TZ0/XX

2.

                            ANNEMLE İLGİLİ ŞEYLER

                 Sevgili Anneciğim

                 Binlerce kez açıldım, binlerce kez kapandım yokluğunda
                 Kocaman bir dağ lalesi gibi
                 Ve kapkara göbeğini dünyaya fırlatacakmış gibi duran.

             5   Şimdi mucizevi bir yerdeyim
                 Muc’un ucuz evinde
                 Sanki mürekkebi rutubet olan bir kalem
                 Duvarlara hep senin resmini çiziyor
                 Dili geçmiş zamanda birçok resim,
            10   Hep gülümsüyorsun
                 Aklının ortasında mavi bir yıldız varmış gibi
                 Ve o yıldız karanlık bir şubat akşamında
                 Durmadan soluyormuş gibi.

                 Hatırlar mısın?
            15   Mavi saçlı bir Tanrı gibi severdim Burdur gölünü
                 O göl şimdi içimde kocaman bir anne ölüsü
                 Vişne bahçeleriyle dolu,
                 Neşeli bir şehre benzerdi senin sesin.
                 Bazen ölmek istiyorum.
            20   Beni yeniden doğurman için
                 İri, ekşi bir vişne tanesi gibi.

                 Kışbaşında bir ton kömür yığarlardı kapıya
                 Bazen görülen rüyalar gibi kapkara
                 Bir ton rüya çıtırdarken
            25   Sen kar yağmadan önce başkaydın,
                 Kar yağdıktan sonra bambaşka.
                 Sanki hep buluğ çağındaydın.
                 Kuşlar zaptederdi sonra her yeri, sabahları
                 Binlerce kez söylerlerdi, söyleyeceklerini.
            30   Bizim hiç anlamayacağımız bir şeyi.

                 Senin şarkıların aç kuşlara buğday saçardı.
                 Kediler yusyuvarlak dururdu karın ortasında
                 Kar manzaralı bir resmin ortasında durur gibi
                 Gri kediler sarmıştı etrafımızı, gri dağlar…
            35   Bir tek senin çocuklar üşüyecek rengi saçların vardı.




2212-0319
                                                  –5–                 M12/1/A1TUR/SP1/TUR/TZ0/XX

                         Ben bu eve Muc’un ucuz evi diyorum.
                         Yokluğunda böyle oldum.
                         Mucize öldükten sonra, buraya taşındım.
                         Ve inan
                   40    Muc bu evi bana ucuza verdi.

                         Yaşasaydın, hayatının ortasına
                         Güller yığan bir adam olsun isterdim babam.
                         Sen bir çocuk romanı annesi ol isterdim.
                         Ölü mısır tarlaları hışırdıyordu
                   45    Ve kalbimde çıngıraklı yılan sürüleri
                         Diye başlayan bir çocuk romanında…
                         Şalına sarınırdın, toprağa sarınır gibi
                         Erken öleceğini biliyordum bana bırakmak için,
                         Bu acımasız ölü anne sesini.

                   50    Şimdi mucizevi bir yerdeyim
                         Zaman bir salyangozun vücudunda yaşıyor burda
                         Ve çok ağır ilerliyor.
                         Yüzümdeki çillerden başka
                         İsyan eden biri yok hayatımda.

                   55    NOT: Ölen her kadın için bir şiir yazdım.
                         Onları Muc’a evin karşılığında verdim
                         Çok ucuza.
                         Artık bütün üzgün oluşlarımın adı:
                         Anne.

                                                                 Didem Madak, Grapon Kağıtları (2001)


      – Çocuğun annesi için beslediği baskın duygular neler?  Bu duygular nasıl anlatılıyor?

      – Şairin kelime ve tümce seçimi hakkında neler söylenebilir.

      – Bu şiirde imge ve simgelerin rolü hakkında neler söylenebilir?

      – Şiirin “mektup” olarak yazılmış olmasının önemi nedir?




2212-0319
