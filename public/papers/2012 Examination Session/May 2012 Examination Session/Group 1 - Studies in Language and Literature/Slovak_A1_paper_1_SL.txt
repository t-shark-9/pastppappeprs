M12/1/A1SLK/SP1/SLO/TZ0/XX




     22120275

SLOVAK A1 – STANDARD LEVEL – PAPER 1
SLOVAQUE A1 – NIVEAU MOYEN – ÉPREUVE 1
ESLOVACO A1 – NIVEL MEDIO – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




2212-0275                                                                                   4 pages/páginas
                                                             © International Baccalaureate Organization 2012
                                                      –2–                  M12/1/A1SLK/SP1/SLO/TZ0/XX

Napíšte komentár o jednom z nasledujúcich textov.

1.

                                                    Šepkár
                                                   (Úryvok)

                   V parlamentných laviciach bolo takmer plno, čo sa stávalo naozaj málokedy. Vo všeobecnej
            rozprave k návrhu zákona o štátnom rozpočte mal ako posledný vystúpiť Berger.
                   Kari otvoril zadné dvere limuzíny dokorán a prisunul k Bergerovi mikrofóny. Berger si
            prezeral kolegov privretými očami. Všade sa rozliehal šum rozhovorov, smiech a dokonca zaznel
      5     aj slabý potlesk. Berger zaodŕhal a odkašľal si.
                   „Slovo má pán poslanec Berger!“ povedal predseda parlamentu a usadil sa na svoje miesto.
                   Sála sa pomaly, aj keď nie veľmi ochotne, utišovala.
                   „Tak poďme na to!“ zašepkal Berger cez plece. Krištof mlčky prikývol a nadýchol sa.
                   „Kto by potreboval súcit, keď nie tí, nad ktorými sa nikto nezľutuje?“
     10            Berger si pritiahol mikrofón bližšie.
                   „Vážené … ehm, panie poslankyne a páni … a páni … poslanci …!
                   Kto by potreboval súcit, keď nie tí, nad ktorými sa nikto…“
                   „Nezľutuje!“
                   „… nezľutuje? Hovoria – stačí sa len pozrieť na ľudí. Hneď vidíš, že každá spravodlivosť je
     15     pre nich až dosť dobrá! Ľud si tak môže odpočinúť, zatiaľ čo niekoľko znamenitých duchov myslí
            za neho o množstve šťastia, ktoré mu prospieva. Na všetkých miestach sveta, pod ktorýmkoľvek
            pánom, vždy bude na dosah svieži plod, víno chudobných, oheň zo suchej révy, u ktorého prečkáme,
            kým všetko prejde. Hovoria, že byť naozaj veľký značí nebúriť sa bez vážnej príčiny! A my
            hovoríme: To teda nie!“
     20            Urobil dramatickú pauzu. Niežeby to mal takto nacvičené, to len Krištof prestal šepkať,
            aby vyzneli slová, ktoré hovoril. Berger sa sebaisto usmieval. Potom sa spoza jeho chrbta znovu
            ozval šepkárov hlas:
                   „Všetko vyzerá zložito, a predsa je to také jednoduché!“
                   „Všetko vyzerá zložito, a predsa je to také jednoduché! Bezcenný je duch, čo večne váha!
     25     Musíme prijať bremeno ťažkej chvíle, vravme, čo cítime, nie čo je srdcu milé. Čo ďalej bude treba
            vykonať v čase najkratšom a predovšetkým – postaviť pred súd kruté nástroje útlaku, priateľov
            domov pozvať z vyhnanstva… Nechceme mrhať časom zbytočne, lež ihneď zrátať vašu oddanosť
            a splatiť dlh svoj.“
                   V parlamentných laviciach zašumelo.
     30            „Len slovko, páni!“
                   „Len slovko, páni!“ preukázal som určité služby štátu – to je známe. Dosť o tom. Prosím
            vás, keď v svojich listoch budete písať o tom, hovorte o mene pravdu, neskrášľujte, nezveličujte!
            Keď ružu odtrhnem, nemôžem jej už vrátiť živý rast a musí zvädnúť. To je mužský zvyk – prudko
            sa hašteriť pre malú vec, keď myslíme na veľkú. Hej, tak je to! Ale to sa už raz musí skončiť.
     35     A s tým nech nám Boh pomáha!“




2212-0275
                                                     –3–                  M12/1/A1SLK/SP1/SLO/TZ0/XX

                  Ozval sa potlesk.
                  „Skvelé! Skvelé!“
                  „Hej, skvelé, skvelé… “tľapkal povinne poslanec Matolin, alias Mopslík. „Ibaže ten somár
            nič nepovedal!“
   40             Zdalo sa, že to hovoril najmä pre seba, pretože mu nikto nevenoval ani najmenšiu pozornosť.
            „Položme sa na otázku… ! Položme s na otázku… !“
                  Mopslíkov hlas zanikal vo vrave.
                  „Páni poslanci! No tak, páni poslanci! Utíšte sa! Prosím vás!“
                  Prekrikoval hurhaj predseda parlamentu. „V zasadaní máme určitý sklz, takže po príspevku
   45       pána poslanca Bergera, ktorý bol v rozprave posledný, navrhujem bez prestávky otvoriť
            Hodinu otázok a odpovedí. Dávam o tom hlasovať… Ešte predtým hlasujme o hlasovaní… “

                                                                              Peter Krištúfek, Šepkár (2008)


      – Akým spôsobom charakterizuje autor postavy?

      – Ako autor využíva princíp kontrastu?

      – Ktoré umelecké a jazykové prostriedky napomáhajú účinku textu?




2212-0275                                                     Turn over / Tournez la page / Véase al dorso
                                                  –4–                M12/1/A1SLK/SP1/SLO/TZ0/XX

2.

                                           Veľké Sťahovanie

                                   Vozom to heglo,
                                   Kone zastali.

                                   Už mi aj nohy stŕpli. Mama
                                   Zostúpi z voza, do dverí
                               5   vydýchne: Prišli sme.

                                   Od starej brány v oblúku
                                   k zeleným dverám so sklom a s krpatým,
                                   nehybným krídlom. Tu sme.
                                   Tak aj zostalo.
                             10    Všetko za nami.

                                   Ulica ako kostolná lavica
                                   s kľakadlom potoka na modlitebnej strane,
                                   s oblúkom obojkrídlej brány,
                                   kde klíčil pomaly v žihľave kríž
                             15    otcovi na veku truhly. Ach, mama
                                   verne zalieva
                                   všetko, čo klíči. Ruky v potoku
                                   v zajatí plátna zasnúbeného snehu, hĺbi
                                   dve jamky kolenami.
                             20    Za každým úklonom protiľahlému brehu
                                   ten istý oltár kameňov a hlín.
                                   Ešte aj večer po obradoch
                                   odnáša si z ich váhy do perín … Tu sme.
                                   Tak ostalo. Všetko za nami.

                                                                 Lýdia Vadkertiová, Pohromnice (1966)


      – Rozoberte štýl básne a jej účinok ma čitateľa.

      – Pomocou akých prostriedkov a ako účinne opisuje poetka vzťah medzi matkou a dcérou?

      – Ako poetka zobrazuje ženu a jej údel?




2212-0275
