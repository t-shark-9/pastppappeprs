M12/1/A1LIT/HP1/LIT/TZ0/XX




     22120173


LITHUANIAN A1 – HIGHER LEVEL – PAPER 1
LITUANIEN A1 – NIVEAU SUPÉRIEUR – ÉPREUVE 1
LITUANO A1 – NIVEL SUPERIOR – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.
 La puntuación máxima para esta prueba de examen es [25 puntos].




2212-0173                                                                                 4 pages/páginas
                                                           © International Baccalaureate Organization 2012
                                                         –2–                     M12/1/A1LIT/HP1/LIT/TZ0/XX

Išanalizuokite vieną iš pateiktųjų tekstų:

1.
                                                 Spragtuko istorija

                   Jo istorija tuose namuose prasidėjo Sąjūdžio metais.  Tai buvo laikas, kai žmonės dažnai
            stovėdavo miniomis ir daug triukšmaudavo.   Paprastai koks nors vienas žmogus atsistodavo
            priešais kitus ir žiopčiodavo, paskui visi kiti mušdavo vieną savo delną į kitą ir taip
            pat žiopčiodavo.  Toks keistas buvo laikas.  Kai jis pasibaigė, žmonės liovėsi trankyti savo delnus
      5     ir ėmė talžyti vienas kitam snukius.
                   Šuo buvo negrynaveislis: motina seteris, o tėvas lyg vilkšunis, lyg šiaip šunsnukis.  
            Taip kartais atsitinka: netikęs vyras žmonai sušika gyvenimą, sūnui kilmę, visi nelaimingi,
            šeimos ir likimai griūva, o psichoanalitikų ir advokatų namai ir pirtelės auga.
                   Šeima, vyras ir moteris, jau pagyvenę žmonės, pavadinio jį Spragtuku, nors jie ne itin domėjosi
     10     Ernstu Teodoru Amadeumi Hofmanu arba Piotru Iljičiumi Čaikovskiu.   Vardą lėmė aistringas
            šuns temperamentas: jis nuolat šokčiojo tarsi žemę po kojom kas spragintų, o nagai, skrebenantys
            medžio grindis, skleisdavo keistą garsą, kuris tiko Spragtukui, sutrumpintai – Spragsiui.
                   Posakis „šuniškas gyvenimas“ Spragtukui neprigijo.  Jis labai greitai nuo prie durų patiesto
            kilimėlio persikraustė į namų šeimininko lovą, o lauke būdavo rišamas tiktai esant geram orui,
     15     kad galėtų pasilepinti saulės spinduliais ir iškasti vieną kitą urvą kaulams paslėpti.  Jis buvo šių
            namų numylėtinis, trečiasis šeimos narys, anot šeimininko, viską suprantantis, tik nekalbantis.
                   Kai jame užvirdavo vilkšuniškas tėvo kraujas, jis sudraskydavo neatsargiam praeiviui kelnes;
            kai prisimindavo esąs kalės, t. y. motinos seterės, vaikas, lėkdavo smaugti kaimynų žąsų, kalakutų
            ar bent jau žioplinėjančių vištų.  Kai Spragtukas pajusdavo patino šauksmą, dingdavo keletui parų,
     20     grįždavo vos vilkdamas kojas, meilės kovose pelnęs daugybę randų, bet patenkintas kaip Odisėjas,
            išpjovęs namuose užtiktus jaunikius.
                   Vieną dieną šeimininkas numirė ir Spragtukas liko vienintelis vyras šiuose namuose.
            Tiesa, kartais vienišos šeimininkės atvažiuodavo aplankyti vaikai, bet greitai jie išvažiuodavo ir
            Spragtukas vėl likdavo vienintelis jos sargas.
     25            Taip pamažu juodu ir paseno.   Nors nesilaikė jokios šunims patartinos dietos,
            Spragtukas nugyveno ilgą gyvenimą – šešiolika metų.  Moteriai išbyrėjo dantys ir pabalo plaukai,
            Spragtukas gerokai apkurto, beveik apako, prarado balsą ir, kaip dažnai atsitinka senstantiems
            vyriškosios giminės atstovams, ėmė nebenulaikyti šlapimo.
                   Dabar jis kone kasdien girdi, kaip jį bara senoji šeimininkė, ir supranta, kad metas pasitraukti.
     30     Jis jaučia, kad iš tikrųjų jinai myli jį, pati ji niekad nesukaups tiek ryžto ir valios, kad pakeltų prieš
            jį ranką.  Jinai net veterinarui, pasiūliusiam suleisti šuniui nuodų, pasakė pagalvosianti ir štai jau
            pusę metų galvoja.  Todėl Spragtukas, pasikliaudamas labiau uosle, nei apgaulinga nusilpusia rega,
            traukia į ežero pusę, kad baigtų šią visiems įgrisusią kankynę.  Likimo ironija: ežeras, kuriame jis
            ketino baigti savo gyvenimiškuosius šuns vargus, užšalo.  Spragtukas nukeliavo ledu ligi pusės,
     35     o vandens kaip nėra taip nėra.  Jis traukia toliau per ledą, į kitoj pusėj stūksantį mišką.  Bet pamažu
            jį pasiekia kažkoks dundesys, kurį jis labiau jaučia, nei girdi.  Net ir vos vos įžiūrėdamas vienintele,
            dar šiek tiek šviesos į jo šunišką sąmonę įleidžiančia akimi jis pamato artėjantį šešėlį ir užuodžia,
            kad tai jo senoji šeimininkė atbėga ledu, nerangiai kilnodama kojas per neseniai iškritusį sniegą.
            Paima jį už žeme besivelkančios virvės ir vedasi atgal į namus, kuriuos jis jau buvo nusprendęs
     40     palikti amžinai.  Ir dar keistas dalykas – užuot barusi, ji sako jam meilius žodžius, nuolat jį glosto,
            o jai iš akių jam ant galvos papsi šilto skysčio lašai.




2212-0173
                                                    –3–                    M12/1/A1LIT/HP1/LIT/TZ0/XX

                   Taip dabar kone kasdien: senas šuo traukia ledu tamsaus miško link paskui save vilkdamas
            nušiurusį virvagalį, o paskui jį bėga sena moteris, čiumpa virvę ir vedasi šunį atgal į namus,
            ir atrodo, kad juodu surišti virve, kuri vienu galu nyra į nebūtį, kitu – kabinasi gyvenimo ir
   45       išganymo vilties.
                   Ir nėra visoje visatoje nė vienos būtybės, kuri tikėtų, kad vieną dieną nukaršęs,
            gaištantis Spragtukas pavirs gražuoliu princu, o senoji pavargusi moteris – didžiaake, jaunyste
            spinduliuojančia princese.

                                        Sigitas Parulskis, Sraigė su beisbolo lazda, Trumpos istorijos (2006)




2212-0173                                                    Turn over / Tournez la page / Véase al dorso
                              –4–                     M12/1/A1LIT/HP1/LIT/TZ0/XX

2.

                           : namai?

                        …ir tyla užlieja pievą
                        ir tyloj toj savo pienę
                        tyliai šlamščia triušis

                 iš ežero čia kyla saulė, vakarais
             5   ji sėda ant kalvos užu bažnyčios medžių
                 dairaus į šlaitą – gal sakau kuriais
                 laipteliais šįsyk ir sulauksiu svečio
                 greičiau nei tos kuri vis vien pareis

                 čia buvo gera man, dabar gūdu
            10   vienatvė karį užspeitė į kampą
                 o gal ir ne vienatvė… nerandu
                 net žodžio tam kas sužavi ir tampa
                 tą patį mirksnį žavesio nuodu

                 apkarto šis gyvenimas bet vis
            15   dar tingiai muistaus neskubu išeiti
                 ruduo artėja ryt poryt atvės
                 ir ežeras paleis iš glėbio tą mergaitę
                 kuri antai tarp meldų spurda lyg žuvis

                 čionai grįžau ne už skriaudas atsiprašyt
            20   veikiau pakviest į šiurkščią savo sielą
                 mergaitę triušį varpo gausmą šį
                 patirt ne kančią – lengvą lengvą gėlą
                 ir pirmą kartą jai ištart: esi graži

                 graži kai vaikiškai sutrikusiai liūdnai
            25   man kalvą atveri meldyną vėjo gūsį
                 čia buvo gera man bet jau seniai seniai
                 dabar kančioj gūdžioji mano pusė
                 šviesiosios ilgis, lenkias jai žemai

                 čia buvo gera man bet ar tikrai čionai?

                               Donaldas Kajokas, Karvedys pavargo nugalėti (2005)




2212-0173
