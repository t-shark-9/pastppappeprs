M12/1/A1CRO/HP1/SCR/TZ0/XX




     22120057

CROATIAN A1 – HIGHER LEVEL – PAPER 1
CROATE A1 – NIVEAU SUPÉRIEUR – ÉPREUVE 1
CROATA A1 – NIVEL SUPERIOR – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.
 La puntuación máxima para esta prueba de examen es [25 puntos].




2212-0057                                                                                 3 pages/páginas
                                                           © International Baccalaureate Organization 2012
                                                                       –2–                         M12/1/A1CRO/HP1/SCR/TZ0/XX

Napišite sastavak potaknut jednim od navedenih tekstova:

1.

                    Svi mi znamo za Matoša. A što znamo o Matošu? Ono što nalazimo u serijskim priručnicima
             o našim odličnicima, u obvezatnim namješteničkim sastavcima što su kruhoborački pretočeni,
             ugurani u uputne knjižice, u kakvom mrtvozorničkom prigodnom slovu ili proslovu, u novinarskim
             izletima nepoznatog u nepoznato o nepoznatom (kao što je već novinski red i rad); ili možda u
       5     zbirci tvarnih preostataka od tjelesnog opstanka pisca, u kakvoj radnoj sobi ili dvorani uspomena.
             Nema dvojbe (ponovimo!) nešto je od pisca u svemu tome. Samo, isto tako nema dvojbe: on je i
             toliko toga što vjerojatno ne ćemo nikada doznati, što ostaje kao pretpostavka, slutnja, magnetizerska
             sugestija. Od umjetnika jedino to i ostaje: radioaktivno zračenje riječi, mistična poistovjećenost nas
             i njega u onim točkama koje su djelatne, jer su nadživjele njega kao što će i nas. Tu smo mi pod
     10      nevidljivom nebnicom što je razastrta iznad prolaznih stvari, u samom tkivu neopipljivog režnja
             zbilje, u kojem se sudjeluje kad je riječ o riječi iza koje je čitav jedan svijet. Psihička antimaterija,
             imaterijalni spoj koji može tako snažno materijalizirati.
                    I tako smo na obodu kruga, neprestano u pokretu i uvijek jednako udaljeni od samog središta.
             Prije i poslije djela snop strjelastih pitanja, koja se ne razrješuju u pukim činjenicama… Uz to, gubi
     15      se granica između osobnosti i djelatnosti. Piščevo pisanje jest osobna djelatnost. On je on u dosjetki
             na granici prostote i u proročkom uvidu, u jeftinoj rečenici podlistka (kojom se hranio) i u savršenu
             stihu (kojim je nadživio sama sebe). Sjećajući se suprotstavljenih pojmova s početka prikazbe,
             možemo reći: Matoš je možda realist, a svakako je romantik; možda je simbolist, a svakako je
             dekadent; možda je nacionalist, a svakako je larpurlartist1 – ili pak: posve obrnuto… Iznad svega je,
     20      možemo s jednakim pravom reći, pisac intelektualac. Djelo mu je intelektualističko. To je mnogo
             manje po erudiciji (koju je više pokazivao nego posjedovao – što čine i toliki ostali), a više po nekom
             dubinskom osjetilu pjesnika-prokletnika: srca sapetog umom (što bi se reklo polupascalovski2).
                    O Matošu će se stoga govoriti kao o našem tipičnom intelektualcu, nazubljenom našincu s
             razmeđa stoljeća: pismeniku malog prikliještenog naroda, koji dobro zna što znači velika kultura
     25      svijeta, ali i neodoljivo osjeća što znače potrebe jedne već otpisane male kulture, koja se ipak
             ne da… Intencionalno, on će biti modernist; pragmatički – tradicionalist, te još mnogo toga; sve u
             dvoredima značajki koje obično ne idu zajedno – ukoliko prilike nisu neobične, a u nas je upravo
             to bio (kao što i jest) slučaj. Uzet u posebnom a ne općem smislu – Matoš je zbog toga i shvatljiv
             samo iz naših prilika i u cjelokupnosti naših odnosa: pravnopovijesnih, gospodarskih, jezičnih,
     30      obrazovnih i međuosobnih.
                    I kad sam se već odvažio posvetiti toliko pozornosti tvarnim podatcima, pokušavam zamisliti
             što bih zapravo znao, kad bih doznao sve o piscu, njegovu djelu, prilikama; kada bih to sve kao sve
             mogao bilo komu prenijeti, i kad bi to sve kao sve bilo koga zanimalo…

                                                                                Tomislav Ladan, Magični trigram A.G.M. (1970)




1
     larpurlartist [fr. l’art pour l’art, „umjetnost radi umjetnosti“]: sljedbenik zamisli da umjetnost postoji samo
     radi nje same, i nema nikakve druge svrhe
2
     Blaise Pascal, francuski filozof, matematičar i fizičar (1623–1662)




2212-0057
                                    –3–                   M12/1/A1CRO/HP1/SCR/TZ0/XX

2.

            TI KOJI SI SKLOPIO CVIJEĆU ZLATNE VLATI…

                      Ti koji si sklopio cvijeću zlatne vlati,
                      utišao žubor potoka u vlaću
                      i šumor grana
                      i boli onih što kroz dane pate,
                  5   smiluj se, siđi, i k meni se svrati!

                      Ti koji si sklopio cvijeću zlatne vlati,
                      utišao žubor potoka u vlaću,
                      da ptice sniju i da zvijezde gore,
                      u miru tihom spava sitna buba:
                 10   Smiluj se, dobri, i k meni se svrati
                      i svojom tihom, nevidljivom rukom
                      zaklopi vječno ove oči moje!

                                                         Djuro Sudeta, Kućice u Dolu (1926)




2212-0057
