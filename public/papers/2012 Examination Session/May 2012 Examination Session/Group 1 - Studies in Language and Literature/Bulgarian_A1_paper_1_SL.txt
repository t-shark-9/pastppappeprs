M12/1/A1BUL/SP1/BUL/TZ0/XX




     22120039

BULGARIAN A1 – STANDARD LEVEL – PAPER 1
BULGARE A1 – NIVEAU MOYEN – ÉPREUVE 1
BÚLGARO A1 – NIVEL MEDIO – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




2212-0039                                                                                   4 pages/páginas
                                                             © International Baccalaureate Organization 2012
                                                  –2–                M12/1/A1BUL/SP1/BUL/TZ0/XX

Направете коментар на един от следните откъси:

1.

                  По принцип Мария си забраняваше да мисли по този начин. Никакви анализи.
            Моменталната снимка й беше достатъчна. Анализите обезсилват. Пречат на постигането
            на целите. Онези, които си въобразяват, че постигат нещо, защото предварително са
            анализирали ситуацията, не постигат същото, а друго. Кой знае какво, което наричат кой
      5     знае как. Най-често, както им хрумне. Смехът се разгръщаше в бялата гора и съпровождаше
            Мария по пътя.
                  Обикновено нещата ставаха мигновено.          Другите не знаеха, че работата е
            вече свършена. Сетивата им стигаха колкото да застанат нащрек, по-фините долавяха,
            че нещо започва. Мислеха, че са много прозорливи, че са схванали началото, или както там
     10     го наричаха, започваха да размишляват. Смях в гората, смях в снега.
                  От размишления се нуждаеха другите. Мария знаеше. От размишленията годините
            натежават. Мария скачаше леко напред и се смееше. Дъхът й се смееше, носеше я напред.
                  Горкият господин. Не искаше да го стряска. Или поне не толкова. Не искаше и
            да мисли за него. Ама че работа, мислеше. Беше толкова смешен и мил, заслужаваше…
     15     Знае ли някой? Мария прихна от смях и падна в снега.
                  Остана да лежи в пухестата завивка. Претърколи се по гръб и разпери ръце.
            Отдолу клоните на дърветата бяха черни. Черно върху бяло. Или черно под бяло. Или бяло
            над черно.
                  А снегът все валеше и валеше. Представи си как затваря очи, представи си как белите
     20     снежинки покриват постепенно черния й шал, черните й коси, черните мъхести ботуши.
                  Почувства се изкушена като никога досега. Неописуема нежност на снега. Черно под
            бяло. Светът се подава на описание. Мария го знаеше. Или по-скоро, светът позволява
            описанието. И се съпротивлява на размишлението. Мария се извъртя настрани и подпря
            главата си на лакът. Като в легло. Легло, широко колкото цялата гора. Снегът се сипеше
     25     като саван. Светът те приема ако не се опитваш да го размищляваш. Мария не
            го размишляваше, гледаше го. Гледаше го. И той я гледаше. Какво удивление. Никога не
            мислеше за другите, а сега се сети за Борис. Той наричаше това „комуникация“.
                  Извъртя се още малко и застана на четири крака. Направи няколко крачки така и
            отново се разсмя. Дощя й се да стане и да продължи.
     30           Повдигна малко глава като костенурка и съзря параклиса. Беше си там, а тя - тук.
            Чакаше я.
                  Ето ме.
                  Тръгна бавно, шалът се влачеше след нея и Мария го придържаше леко с ръка.
            Постоя малко отпред. Усети пътя в себе си, видя отново гората отдолу, с черните мазки
     35     на белия фон. Това, което беше извървяла беше в нея, изпълваше я отвътре с онази сила,
            която добре познаваше.
                  После докосна леко вратата с голите върхове на ръцете си, които се подаваха от
            недолепените пръсти на черните ръкавици.
                  Само я докосна.
     40           Вратата я позна и се отвори.
                  После тихо се затвори зад нея.

                                                        Aлбена Стамболова, Това е както става (2002)



2212-0039
                                              –3–               M12/1/A1BUL/SP1/BUL/TZ0/XX

      – По какъв начин писателката пресъздава мислите и настроенията на главната героиня?

      – По какъв начин писателката пресъздава пейзажа и каква е неговата ролята в откъса?

      – По какъв начин писателката изгражда aтмосферата в този пасаж?




2212-0039                                            Turn over / Tournez la page / Véase al dorso
                                             –4–               M12/1/A1BUL/SP1/BUL/TZ0/XX

2.

                            ПОНЯКОГА, КОГАТО ИМАМ ВРЕМЕ

                          Понякога (когато имам време)
                          си спомням нещо.
                          На спомените съм стопанка лоша -
                          случки, срещи, образи издъхват
                      5   на някакви заспали улички във паметта ми,
                          където никога не ходя
                          и където
                          трябва да търся дълго, за да намеря
                          нужния адрес.
                     10   Вратите, неотваряни с години, непознато скърцат,
                          а после в полутъмното едва се различават
                          познати очертания.
                          Но онзи бряг, на юг от Ропотамо,
                          все пак остана.
                     15   Той беше
                          единственото място,
                          от което си отидох
                          без чувството за нещо неизвършено,
                          без жалката надежда да се върна.
                     20   Там имаше
                          няколко къщи с тихи топли зидове,
                          бадеми и акациеви храсти над оградите,
                          момчешки стъпки и разрошени врабчета
                          в червеникавия прах.
                     25   Бях там един следобед,
                          един път само
                          седях на шуплестия камък, гробница на древни миди,
                          не правех нищо,
                          дишах миризмата
                     30   на водораслите, които гинеха по съхнещия пясък,
                          накрая купих връзка тъмни едроглави рибки.

                                                     Екатерина Йосифова, Късо пътуване (1969)


      – По какъв начин и с какви средства са представени спомените?

      – Каква е ролята на метафорите в творбата?

      – По какъв начин поетесата изгражда настроението в творбата?




2212-0039
