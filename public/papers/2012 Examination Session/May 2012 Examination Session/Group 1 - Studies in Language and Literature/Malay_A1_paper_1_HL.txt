M12/1/A1MAL/HP1/MAY/TZ0/XX




     22120185

MALAY A1 – HIGHER LEVEL – PAPER 1
MALAIS A1 – NIVEAU SUPÉRIEUR – ÉPREUVE 1
MALAYO A1 – NIVEL SUPERIOR – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.
 La puntuación máxima para esta prueba de examen es [25 puntos].




2212-0185                                                                                 4 pages/páginas
                                                           © International Baccalaureate Organization 2012
                                                    –2–               M12/1/A1MAL/HP1/MAY/TZ0/XX

Tulis sebuah ulasan mengenai satu daripada petikan-petikan berikut:

1.

                  Adakah semua perempuan yang baik itu mesti melahirkan anak? Badrun memendamkan
            soalan itu di lubuk hatinya. Dia yakin emaknya tahu menilai. Mustahil tidak, emaknya rajin
            menghadiri kuliah agama di surau dan masjid. Tentu cakap-cakap ustaz di situ berbekas juga di
            hati emaknya.
      5           Ah, hati orang tua! Kesunyian selalu membuatkan mereka mendambakan cucu.
            Badrun tahu dia tidak mampu mengawal keinginan emaknya itu. Memang sunyi tanpa zuriat.
            Teman sekerja dan sekuliahnya sering mengusik agar dia beristeri lagi. Hatinya berbelah bagi.
                  “Kenyataan itu yang tak sanggup saya terima, Encik Badrun,” terang Zurina.
                  “Encik Badrun tak boleh jadikan anak sebagai alasan untuk bernikah dengan saya. Saya tak
     10     berani terima, kalau bukan atas desakan Nuraini. Saya kenal dengan dia…” Badrun terkenangkan
            perbualannya dengan sahabat baik isterinya itu.
                  Di kamar, Nuraini masih sedu-sedan. Tergambar lagi wajah Zurina dalam pertemuan
            senja semalam. Suara Zurina yang bergetar di sebalik bibir yang sederhana cukup menggambarkan
            kejujurannya. Hanya Nuraini sahaja yang sukar melawan perasaan cemburunya.
     15           “Aku cuma ingin tahu kebenarannya, Nur. Adakah engkau yang mendesak dia demi anak?”
            Tanya Zurina dengan begitu jujur.
                  “Engkau rasa?” Tukas Nuraini. Terasa seperti jarum yang menikam jantungnya.
                  “Aku tak tahu,” balas Zurina. Dia beredar setelah melihat perubahan air muka Nuraini.
            Debaran dadanya tidak tertahan-tahan.
     20           Beberapa hari telah berlalu. Zurina tetap tidak nampak kelibatnya. Adakah dia takut
            atau malu kerana peristiwa senja itu? Atau sengaja dia hendak mengelakkan sergahannya?
            Ah, perempuan yang terdesak seperti Zurina, barangkali sanggup menerima sesiapa sahaja.
                  “Kau bila lagi, Rina?” Nuraini teringat peristiwa dua tahun lalu sewaktu mengunjungi
            Zurina bersama-sama Badrun.
     25           “Sebelum jodohku sampai, aku mesti bersedia menjadi orang yang baik, Nur.”
            Zurina tergelak kecil. Nuraini turut tertawa. Badrun tumpang sekaki.
                  Ah, kalau baik, kenapa sanggup mengkhianatiku?               Meruntuhkan kebahagiaanku?
            Nuraini berbisik kepada diri sendiri.
                  “Kalau awak baik, kenapa sanggup menuduh dia yang bukan-bukan? Awak belum pasti
     30     sama ada dia benar-benar menerima saya atau tidak!” Nuraini terkenangkan pula pertengkaran
            kecilnya dengan Badrun apabila dia membangkitkan persoalan itu semalam.
                  “Yalah, waktu abang tak ada, kelibat dia yang selalu lalu di sini pun tak nampak!”
                  “Awak menyangka dia bersama saya?” Badrun memancing. Nuraini membisu.
            Dalam fikirannya padat dengan pelbagai persoalan. Rusuhan syaitan dan bimbingan akal bercampur
     35     baur menguasai batinnya.
                  “Kenapa abang suruh dia yang tanya saya? Kenapa tidak abang sendiri yang bersuara?”
                  “Aku tak nampak jalan lain,” balas Badrun ringkas.
                  “Walaupun itu dusta!” Mata Nuraini masih merah.
                  “Hakikatnya kita masih belum punya anak!” Tegas Badrun.




2212-0185
                                                  –3–              M12/1/A1MAL/HP1/MAY/TZ0/XX

   40             Babak tikam lidah suami isteri itu terhenti apabila terdengar orang memberi salam.
            Nuraini beredar ke muka pintu. Badrun mengekorinya. Kelihatan Zurina berbaju kurung Johor
            biru muda, lengkap bermini telekung menghadiahkan senyuman kepada mereka di sisi seorang
            jejaka tampan.
                  “Nuraini, apa khabar?” Salam berhulur. Nuraini menyambutnya kaget.
   45             “Kenalkan, ini Zulhelmi, suami saya.” Zurina memperkenalkan jejaka di sisinya.
            Sambungnya, “kami bernikah di rumah ayah, di Selangor.” Kad undangan persandingan
            bertukar tangan. Nuraini yang membaca kad itu terlopong memandang suaminya tanpa kata!

                                                               Saadiah Ibrahim, Hati Perempuan (2007)




2212-0185                                                 Turn over / Tournez la page / Véase al dorso
                                  –4–               M12/1/A1MAL/HP1/MAY/TZ0/XX

2.

                           Bala Perang Kami

                 Betapa nasib diri kami malang
                 puluhan tahun tidak kenal senang
                 abad karam di samudera perang
                 hampir semuanya hilang.

             5   Kami tidak punya apa-apa
                 kecuali bumi dan manusia
                 tangan mereka kosong
                 ada fikiran sekadar bermenung
                 ada suara sekadar melaung
            10   habis musnah jalan dan gedung
                 ketua dan cendekiawan meraung
                 hilang di serata kampung.

                 Kita bersaudara kerana sama wilayah.
                 Kita berbeza kerana hidup yang payah
            15   dekat atau jauh perjalanan sukar sama.
                 Tolong kami, bantu kami di gelap malam
                 berikan kami lampu bertenaga juang
                 buat menerangi segala arah gelap kemajuan
                 lihatlah kami akibat musibat bala perang
            20   sungguhpun ada kail, tidak berumpan
                 sungguhpun ada benih, tiada upaya siram
                 ada khazanah jauh tersembunyi
                 belum sanggup kami teroka mengkaji.

                 Kami mahu tegak berdiri
            25   berubah ke depan dalam janji
                 ditaburi harum mawar jati diri
                 kerana kami kasihkan agama
                 maka kami sayangkan bahasa
                 kerana kami pelihara budaya
            30   kami tetap cintakan bangsa.

                                   A Aziz Deraman, Kumpulan Puisi Gapura Diri (2002)




2212-0185
