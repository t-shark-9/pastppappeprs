M12/1/A1PIL/HP1/TGL/TZ0/XX




     22120225

PILIPINO A1 – HIGHER LEVEL – PAPER 1
PILIPINO A1 – NIVEAU SUPÉRIEUR – ÉPREUVE 1
FILIPINO A1 – NIVEL SUPERIOR – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.
 La puntuación máxima para esta prueba de examen es [25 puntos].




2212-0225                                                                                 4 pages/páginas
                                                           © International Baccalaureate Organization 2012
                                                     –2–                  M12/1/A1PIL/HP1/TGL/TZ0/XX

Sumulat ng komentaryo sa alinmang isa sa dalawang sumusunod:

1.

                   Gaya ng bawat isa sa aming mga tambay sa Powell Street, ang pinapangarap ni Ciriaco ay
            ang makauwi nang buo. Iyong nakahiga sa ataul. Nakasuot ng barong Tagalog o naka-Amerikanang
            may kurbata. Hindi iyong ginawang abo na, tapos e isinaksak sa garapon, kahit gaano pa ito
            kaganda o kakintab.
      5            Isang araw, buong pagmamalaki niyang sinabi sa amin na siguradong ganoong nga ang
            mangyayari. Nasa labas kami ng estasyon ng BART* sa Powell. Kahit papaano, sabi niya,
            makakabalik daw siya sa Angeles sa Pilipinas. Doon siya ibuburol. Makakapag-mahjong sa tabi
            ng kabaong niya ang mga kapatid niya’t kamag-anak. At makakapag-inuman habang tumitikim
            ng sitsaron at sisig ang mga dating kabarkada, o ang sinumang gustong makiramay o makikain.
     10            Habang nagkukwento, nakapatong ang isang paa niya sa isang bangkong bakal sa maliit na
            park sa labas ng BART. Nakapatong naman sa tuhod ang kanang braso niya. Suot niya ang lagi
            niyang suot noong mga araw na iyon. Botas na pangkoboy na gawa sa pekeng balat. Sombrero
            ng taga-Texas. “Tenggalong,” kung tawagin niya. At pekeng fur coat na pambabae, kulay puti, at
            halatang masyadong maliit sa kaniya. Lahat ng ito ay nabili niya sa Salvation Army.
     15            Kung maglakad ka nang ganoon ang suot sa Angeles, malamang mahimatay ka sa init at
            pawis o mabugbog ng mga siga sa kalye. Pero sa San Francisco, sa kanto ng Powell Street,
            walang problema. Walang papansin sa iyo. Siyempre, noong una namin siyang nakita na ganoon
            ang itsura, napatawa kami at kinantiyawan siyang mukhang koboy na bakla. Pero balewala ito
            kay Ciriaco. Nakitawa pa nga siya. Pobre kaming lahat at isusuot ang anuman mahihingi sa
     20     Good Samaritan, o mabibili sa Salvation Army. Kahit punit-punit na sweater o, tulad ng lagi kong
            suot noon, isang leather jacket na amoy kubeta.
                   Mayabang si Ciriaco, pero yabang na hindi nakakainis. Katuwaan pa nga namin ang
            pagiging mahangin niya. Naging libangan na namin ang isupalpal sa kanya ang mga
            pagbibida niya. At pati siya e sumasali sa biro.
     25            Itinuwid ni Ciriaco ang kanyang tenggalong. “Kahit anong mangyari, pare,” sabi niya,
            “makakauwi ako at doon ako sa atin lalamunin ng mga uod. Mas gutom yata ang mga uod doon
            sa atin kaysa dito, kaya doon na ako tutulong sa kanila.”
                   Humahalakhak siyang parang matsing. Napatawa rin kami ni Ruben.
                   “E paano?” tanong ni Ruben. “Alam mo ba kung magkano ang magpadala ng bangkay na
     30     nasa kabaong sa Maynila? Kulang ang tentawsan dolyar.”
                   “Ay naku, wala kayong bilib.” Ibinaba niya ang paa at naupo sa bangko. “Bumili ako ng
            life insurance na pag may mangyari sa akin e babayaran ng kompanya ang pagpapadala ng bangkay
            ko sa Pilipinas. Mura lang, mga pare. Mga beinte singko lang buwan-buwan. Nasa akin pa ang
            calling card ng ahente. Baka gusto niyo.”
     35            “Beinte-singko buwan-buwan? Malaki na iyon para sa akin,” sabi ko.
                   “Para sa akin din,” sabi ni Ruben. “Palibhasa isa lang ang pinapadalhan mo ng pera sa atin
            kaya kaya mo iyon.”
                   “E para kay Ignacia rin naman ang pambayad ko sa life insurance. Napakasakit naman sa
            kanya kung ililibing na ako e garapon na lang na puno ng abo ang ibuburol niya.”
     40            “Kaya nga dapat e may pamasahe lagi tayo para kung alam mong padating na ang
            long distance mula roon–” tumuro sa langit si Ruben, “makakasakay agad ng eroplano pa-Maynila.”
                   “Kung masuwerte ka at malaman mong padating na nga ang tawag,” sabi ni Ciriaco.
            “E kung abutin ka habang naninilip ng mga tsiks na puti na palabas ng BART?”
                   Tawanan kaming sabay-sabaly.


2212-0225
                                                              –3–                        M12/1/A1PIL/HP1/TGL/TZ0/XX

                                                              ......

    45            “Fidel, Fidel! May nangyari, Fidel!” Nagising akong umuungol. Tinapik ako ni Ruben sa
            balikat.
                  “Anong nangyari? Si Ciriaco?”
                  “Maaga siyang umalis kanina. Tulog pa tayo pareho. Nagpunta siya sa Powell. Kwento
            nina Rudy ay hinihintay raw niyang magbukas ang opisina ni Attorney Anna kasi tapos na raw
    50      niya iyong sulat para kay President Clinton. Binasa pa nga niya sa mga beteranong nakatambay sa
            Powell. Pero habang nagbabasa e bigla na lang daw humawak sa dibdib na parang may sumaksak,
            saka bumagsak. Dinala sa ospital.”
                  “We trayd to help him bat ol op a saden, he pell,” sabi ni Major. “He did not mek it,
            Em sori.”
    55            Nanlamig ako. Parang nabalewala ang tinulog ko. Pagod na pagod ang pakiramdam ko.
            Nabalutan din ako ng lungkot.
                  “Buti na lang at mananahimik na rin siya.”
                  “At makauwi nang buo – hindi abo,” dagdag ni Ruben. “Hindi nakagarapon.”
                  Naisip namin ang life insurance ni Ciriaco, ang matagal niyang ipinagyayabang sa amin.
    60      Pero kinabukasan, nalaman naming nagkamali si Ciriaco…
                  “I’m sorry, Sir,” sabi ng kausap ko sa telepono. “But his plan will not cover sending him
            back to the Philippines. There are limitations.”
                  Halata kong Pilipino ang kausap ko. Hindi ako nakapagpigil. “Limitasyon! Mga tarantado
            kayo, niloko lang ninyo ang matanda,” sabi ko sabay bagsak sa telepono.
    65            “Ang laki ng inasa niya, pare, na hindi siya matulad sa ibang beteranong walang pambayad
            sa normal na libing,” sabi ni Ruben.
                  Napansin kong mabigat para kay Ruben ang isiping sunugin si Ciriaco.

                                                            Benjamin Pimentel, Mga Gerilya sa Powell Street (2007)



* BART: Bay Area Rapid Transit, serbisyo ng tren para sa buong San Francisco Bay Area sa US




2212-0225                                                                Turn over / Tournez la page / Véase al dorso
                            –4–                 M12/1/A1PIL/HP1/TGL/TZ0/XX

2.

                 Nakatupi siya
                 tulad ng laylayan
                 ng mga damit at pantalong
                 pinagsusulsihan niya
             5   sa mga hapong
                 tikatik ang ulan
                 at ang dalawang supling
                 abala sa larong taguan
                 o pompyang.

            10   Noong una
                 kinilala niya ang sarili
                 bilang pagwawangis lamang
                 sa laylayang tinatahi
                 nang huwag makaabala
            15   sa hakbang ng paa.
                 Isang simil na matiisin
                 sa bawat duro
                 sa bawat pagdurugo
                 Isang paghahalintulad
            20   sa kapirasong tela
                 na lumabis sa sukat
                 kaya sinusupil ng sinulid
                 sinusukol ng buhol.

                 Subalit ngayon
            25   naaaninaw na kanyang
                 sadyang pagkatalinhaga:
                 hindi “tulad ng laylayan”
                 kundi laylayan na nga.
                 Hindi nananahi
            30   kundi ang tinatahi:

                 ang binubuo ng mga araw
                 ng pagdaan-daan
                 nitong karayom-at-sinulid
                 sa nangingimay na kalamnan.
            35   Ang unti-unting hinuhugis
                 ng pagkukubli, pagsasaanino,
                 pananatiling pang-ilalim ng
                 mapagbigay na sarili –
                 larawang ibinurda
            40   sa kanyang buto at noo
                 ng tradisyon at panahon.

                                 Benilda S Santos, Kuwadrong Numero Uno (1996)

2212-0225
