M12/1/A1SWA/SP1/SWA/TZ0/XX




     22120299

SWAHILI A1 – STANDARD LEVEL – PAPER 1
SWAHILI A1 – NIVEAU MOYEN – ÉPREUVE 1
SWAHILI A1 – NIVEL MEDIO – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




2212-0299                                                                                   5 pages/páginas
                                                             © International Baccalaureate Organization 2012
                                                   –2–                M12/1/A1SWA/SP1/SWA/TZ0/XX

Toa maoni yako juu ya moja ya tungo zifwatazo.

1.

                 “Ati barua kutoka kwa Janeti?! Ni kusema kwamba alienda wapi?! Anaweza kuwa aliamua
            kurudi adabu kweli?!” Korneli alikuwa na wasiwasi kidogo wakati akiuliza maswali hayo.
                 “Barua yenyewe ndiyo hii. Isome kwa makini nawe utafahamu kule alikoenda Janeti,”
            Harry alimkabidhi barua hiyo, na kimya kirefu kikatawala kati yao wakati Korneli akisoma.

      5              Mpenzi wangu Korneli,

                      Ni mwingi wa haraka na wasiwasi ninapokuandikia barua hii kama mawasiliano
                ya mwisho kati yangu nawe. Tulijuana bado tukiwa wadogo huko kwetu Adabu
                natumekuwa kama watoto mapacha hadi sasa, siku hii ambayo ukatili wa dunia
                umetutenganisha daima. Nakutakia maisha mema na ya ufanisi huko kifungoni
     10         ulikotupwa. Mapenzi niliyonayo kwako hadi wakati huu mgumu ninapokuandikia
                barua hii, yangali ni mengi kama mchanga wa bahari; hayajapungua kwa tone lolote
                licha ya mambo makubwa yaliyotokea. Siwezi kuyakabili maisha bila kuwepo nami.
                Figa limoja la meko linapovunjika, mawili yaliyosalia hukosa Umuhimu wake kwa kazi
                ya upishi. Kwa vile dunia imenionea na imenikataa, hata mimi nimeikataa. Sina shaka
     15         kwamba ni mapenzi yako mengi uliyonayo kwangu, na roho yako safi ya kutushughulikia
                mimi na mwanao, ndio mambo yaliyokuongoza katika jaribio la unyanganyi hadi
                ukafungwa jela. Kwa sasa, ninaamini, kuzidi upeo wa imani yangu kwamba dunia,
                mimi na wewe katu hatutaonana tena ila akhera. Maisha yangu yote yamekuwa na aibu
                na majuto tangu penzi letu lilipochipuka miaka minne iliyopita tukiwa wanafunzi wa
     20         kidato cha kwanza. Kwa sasa, ulivyotoweka maishani mwangu, sina tumaini lolote na
                sitaki kuanza upya katika maisha. Sitapenda kupenda zaidi ya jinsi nilivyokupenda.
                Ninapomtazama mtoto wetu, machozi hayeshi mwangu ninapomuona anavyokupenda
                na kukuhitaji wewe kama babake. Kwangu, mimi na yeye ulimwengu si mahali pazuri
                pa kuishi. Hukuwa na kazi wala pesa lakini tulikuonea fahari kama mmoja wetu;
     25         kichwa cha nyumba yetu. Tulifurahia juhudi zako kutapatapa kule nje ukitutafutia
                maisha kama familia yako, huku matumaini yakiwa mengi kwamba siku moja utafaulu ili
                nasi pia tufurahie maisha. Lakini kwa bahati mbaya, umepoteza yote. Kupoteza kwako
                kumeipoteza radha ya maisha katika roho yangu na ile ya mwanetu. Kwa sababu hiyo,
                tumeamua ni vizuri kuyatamatisha maisha yetu kwa sumu ya kuulia panya kama njia
     30         ya pekee ya kutupa pumziko la milele. Endapo utatoka kifungoni mzima na salama,
                ombi langu ni moja: Yapange maisha yako upya na ufanikiwe. Tukumbuke mimi na
                mwanao mnamo kila siku ya uhai wako. Kwa wakati huu langu ni kumuomba Rabuka
                msamaha wa dhati kutokana na maovu yote ya uhai wangu, na hasa dhambi hii ya sasa ya
                kuyakatiza maisha ya kiumbe kisicho na hatia; mwanetu, na maisha yangu mwenyewe.
     35         Ninakuomba nawe msamaha kwa kitendo hiki kiovu. Kwa heri ya milele tuonane
                tena kwake kwema. Mola awe nawe daima. Picha zangu na za mwanetu ndizo hizo.
                Zihifadhi ukitukumbuka kila siku.

                     Nimesalia wako kwa uaminifu hadi mwisho wa kosa;

                     JANETI



2212-0299
                                                   –3–               M12/1/A1SWA/SP1/SWA/TZ0/XX

   40             Baada ya kuisoma barua hiyo, huzuni wa bayana ulimzidi Korneli, akadondokwa machozi
            bila yeye kupenda. Aliomboleza moyoni mwake na kumuomba Mungu mhisani kuziweka roho za
            Janeti na mwanawe pahali pema peponi.
                  “Mungu! Msamehe Janeti dhambi ovu ya kuyaondoa maisha, na uziweke roho zao wawili
            peme peponi hadi tuonane tene siku ya hukumu juu mbinguni- AMINA.”
   45             “Sasa wanuia kufanya nini katika maisha yako Kornel?” Harry alimuuliza alipokamilisha
            kuisoma barua hiyo.
                  “…lazima sasa niafikiane na mafundisho ya mababu wetu kuwa mwenda tezi na omo marejeo
            ni ngamani.” …Nitaondoka niende kwa baba yangu na kumuambia “baba, nilikosa juu ya mbingu
            na mbele yako. Sistahili kuitwa tena mwanao. Ukipenda, nichukue na unipe hadhi ya mtumishi
   50       wa kwako nyumbani. Ni tayari hata bila mshahara.”

                                                         Moses Amoke Andere, Uhondo mchungu (2005)


      – Mwandishi anatumia mbinu gani katika kupitisha ujumbe wake?

      – Onyesha vile mwadishi anavyofaulu kuyateka mawazo ya wasomi wake kwanzia mwanzo
        hadi mwisho.

      – Hisia zinazoimbuka kwenye kifungu hiki zinaonyesha nini kuhusu maisha kwa ujumla.

      – Kulingana na matukio haya, onyesha uhusiano uliopo katika hali halisi.




2212-0299                                                  Turn over / Tournez la page / Véase al dorso
                                      –4–                M12/1/A1SWA/SP1/SWA/TZ0/XX

2.

                              Kila mchimba kisima

                 Tenda utendapo tendo, tenda tendo kwa hekima,
                 Liandamane mwenendo, sawa na yako kalima,
                 Kalima yenye upendo, kufurahisha mtima,
                      Kila mchimba kisima, budi huingia mwenyewe.

             5   Utendapo la faraja, tendo ni yako salama,
                 Yakukupa kila tija, na ushindi wa daima,
                 Upate njema faraja, duniani na kiyama,
                      Kila mchimba kisima, budi huingia mwenyewe.

                 Utendapo la miuja, tendo ni yako na kama
            10   Ya kukutia harija, hasara kukuandama,
                 Usione ufuwaja, mwanzo na yako hatima,
                      Kila mchimba kisima, budi huingia mwenyewe.

                 Nakwambia uelewe, pulika ninayosema,
                 Si ari ya mwenginewe, kumuonya kwa lazima,
            15   Mtu hufunza mwanawe, kwanza ajue heshima,
                        Kila mchimba kisima, budi huingi mwenyewe.

                 Nisipokwambua wewe, kukufunza kila njema,
                 Kusudi nikuongoe, uepuke na tuhuma,
                 Matusi ndimi nipawe, ila na kila lawama,
            20        Kila mchimba kisima, budi huingia mwenyewe.

                 Hii si kheri ujue, matusi kunigandama,
                 Hadhi usiniuzuwe, hamithilishwa na nyama,
                 Fikiri moyo utuwe, nikupapo taaluma,
                        Kila mchimba kisima, budi huingia mwenyewe

            25   Shika tena utambuwe, wasio huu ni mwema,
                 Matendo usipunguwe, mazuri kutenda hima,
                 Yatende ubarikiwe, upawe na taadhima,
                      Kila mchimba kisima, budi huingia mwenyewe.

                 Yakupasa uchunguwe, kila jambo kulipima,
            30   Upime ufafanue, mambo yote kwa alama,
                 Lakuwaka ulijue, pia lipi la kuzima,
                      Kila mcimba kisima, budi huingia mwenyewe.

                                                 Muriithi Gituma, Kurunzi ya Ushairi (2010)




2212-0299
                                                 –5–                   M12/1/A1SWA/SP1/SWA/TZ0/XX


      – Onyesha vile muundo na mtindo unaotumiwa na mwandishi unavyosaidia kupitisha ujumbe.

      – Onyesha jinsi lugha anayoitumia mwandishi inavyofanikisha katika kupitisha ujumbe.

      – Onyesha jinsi mwandishi anavyotumia mbinu mbalimbali za utunzi wa mashairi.

      – Mtunzi amelenga hadhira gani katika shairi hili na kwa nini?




2212-0299
