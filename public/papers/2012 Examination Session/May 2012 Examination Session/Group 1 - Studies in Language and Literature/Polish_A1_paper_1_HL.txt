M12/1/A1POL/HP1/POL/TZ0/XX




     22120229

POLISH A1 – HIGHER LEVEL – PAPER 1
POLONAIS A1 – NIVEAU SUPÉRIEUR – ÉPREUVE 1
POLACO A1 – NIVEL SUPERIOR – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.
 La puntuación máxima para esta prueba de examen es [25 puntos].




2212-0229                                                                                 3 pages/páginas
                                                           © International Baccalaureate Organization 2012
                                                      –2–                  M12/1/A1POL/HP1/POL/TZ0/XX

Napisz komentarz do jednego z podanych tekstów.

1.

                   Od paru miesięcy, gdy włączałem do porannej kawy radio, słyszałem poważne, najczęściej
            niskie głosy mówiące o pełnej przejrzystości jako warunku sprawnego funkcjonowania
            gospodarki i wymiaru sprawiedliwości. Albo o pełnej przejrzystości działań rządu. Albo o
            wymogu przejrzystości w podejmowaniu wszelkich decyzji administracyjnych. I w finansowaniu
      5     partii politycznych. Albo o akcji zwanej „Przejrzysta Polska”. I o nieskalanych, przezroczystych
            biografiach. Słowa te rozbrzmiewały niczym echo głosu, który słyszę od bardzo dawna.
            Dzień wstawał z trudem, jedna kawa nie wystarczała, była znowu jesień, mokry wrzesień,
            mokry listopad, w pobliskim parku liscie konały płowo. Dwadzieścia pięć lat wcześniej szedłem
            przez ten sam park, obok tych samych drzew, wówczas wyzwalających się dopiero z zimy, na
     10     drugą stronę miasta. W zbyt dużym plecaku niosłem dwie bułki, pewnie z serem topionym,
            chińską herbatę ekspresową, niebieski kubek i grzałkę, drugą koszulę, może jakąś książkę –
            podręczny zestaw strajkowy. Był marzec 1981 roku, nazajutrz miał rozpocząć się w całej Polsce
            bezterminowy strajk w proteście przeciw tak zwanej prowokacji bydgoskiej: pobiciu lokalnych
            przywódców Solidarności przez milicję. Dookoła wszyscy mówili: tym razem Sowieci chyba
     15     nie odpuszczą, interwencja wisi na włosku, trzeba się spodziewać najgorszego. Wyszedłem z
            domu dużo za wcześnie; mogłem na uniwersytet przyjechać nocą czy po prostu przyjść nazajutrz,
            z samego rana, lecz niecierpliwość wygnała mnie w miasto, chciałem już tam być. Usiadłem
            na ławce przy kortach tenisowych; nie zdążyły jeszcze odzyskać koloru po zimie, bez białych
            linii przypominały nieobsiany ugór. Patrzyłem na nogi, przyglądałem się kształtom kamieni,
     20     ich barkom, głowom, plecom wyrastającym z gliny, z piasku, ze żwiru. Były jak wypchnięte na
            wierzch resztki ciał, zachowane szczątki zdarzeń. Wyciągałem je brałem do ręki, otrzepywałem
            z grudek i chichotałem bezgłośnie: ty jesteś wojna stuletnia, ty jesteś rewolucja francuska,
            a ty jesteś powstanie warszawskie. Byłem nieco patetyczny, dla siebie, bez świadków. Szedłem
            przez most, rzeka już jakiś czas temu zrzuciła kneble kry i z nowym wigorem parła do przodu.
     25     Po raz pierwszy w życiu nie czułem strachu, i było to szczęściem. Nigdy wcześniej, ale tez nigdy
            później nie doznałem takiej wolności od lęku – ani podczas solidarnościowych manifestacji,
            gdy na widok zomowców dosyć szybko, szybciej niż wielu, uciekałem w bramy, ani w trakcie
            zwykłego, z dnia na dzień, z roku na rok, życia, w którym strach, jak cień, raz bliższy, raz ledwie
            widzialny, zawsze nam towarzyszy. Byłem gotów na wszystko, wreszcie, ten jeden jedyny raz,
     30     gotów na wszystko, wolny jak nigdy wcześniej i później. Szedłem przez miasto i widziałem
            nad sobą lazur nieba, po mojej, praskiej stronie gasnący w jeszcze zimowych, idyllicznych
            kolorach zmierzchu. Wzrok niósł daleko, nie znajdował przeszkody i wszystko stawało się
            przejrzyste, przezroczyste. Ja sam, mój kraj, jego los zebrany w jedną czystą błękitną poświatę
            nad Wisłą. Przejrzysty, przezroczysty; zdawało mi się, że wszyscy byliśmy przezroczyści,
     35     że przezroczystość wypełniała innych i mnie po brzegi, łączyła nas bez słów.

                                                                     Marek Bieńczyk, Przezroczystość (2007)




2212-0229
                                   –3–                 M12/1/A1POL/HP1/POL/TZ0/XX

2.

                            Literaturexpress

                 Tydyn, tydyn, w kieszeni mam kartkę z numerem,
                 zadzwonię zaraz z dworca. Ponadto zabrałem
                 książkę, której nie czytam, z trującym rozdziałem
                 o grzybach, dwie kasety, ponieważ zbawienie

             5   przychodzi przez muzykę. Dopóki baterie
                 się nie skończą, przeżyję. Śniło mi się wczoraj,
                 że wszedłem do pokoju, a on jak po torach
                 ruszył najpierw powoli, a potem oderwał

                 się zupełnie od świata. I nie mogłem wysiąść.
            10   Nie będziemy tu tańczyć, zostaniemy tyle
                 tylko, ile potrzeba. Będziemy muzyką
                 słodzić, muzyką solić. Dopóki się mylę

                 w liczeniu stacji, jestem. Kiedyś to lubiłem,
                 siedzieć tak i nie wierzyć podanym wynikom.

                                                Tomasz Różycki, Świat i antyświat (2003)




2212-0229
