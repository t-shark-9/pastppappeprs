M12/2/ABDUT/HP1/DUT/TZ0/XX/T




     22122232

DUTCH B – HIGHER LEVEL – PAPER 1
NÉERLANDAIS B – NIVEAU SUPÉRIEUR – ÉPREUVE 1
NEERLANDÉS B – NIVEL SUPERIOR – PRUEBA 1

Monday 14 May 2012 (afternoon)
Lundi 14 mai 2012 (après-midi)
Lunes 14 de mayo de 2012 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for Paper 1.
• Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’Épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la Prueba 1.
• Conteste todas las preguntas en el cuaderno de preguntas y respuestas.




2212-2232                                                                                       7 pages/páginas
                                                                 © International Baccalaureate Organization 2012
                 –2–           M12/2/ABDUT/HP1/DUT/TZ0/XX/T




              Blank page
              Page vierge
            Página en blanco




2212-2232
                                                          –3–                M12/2/ABDUT/HP1/DUT/TZ0/XX/T

TEKST A


      EEN EIGEN MUSEUM VOOR RONDE VAN VLAANDEREN
      Voor de Vlamingen is de Ronde van Vlaanderen zoiets als de Elfstedentocht voor de Friezen en de rest van
       Nederland. Met dit verschil dat de bekende wielerklassieker ieder voorjaar wordt gereden, ongeacht de
       weersomstandigheden. Op 6 april gebeurde dat al voor de 87ste keer. Het vroor niet en de zon scheen.

      De Ronde is een monument. Geen wonder dus dat de Vlamingen dit stukje wielerhistorie willen bewaren voor
       de huidige en toekomstige generaties. In het mooie Oost-Vlaamse stadje Oudenaarde loopt een permanente
       tentoonstelling over deze wielerwedstrijd. Geen oubollig zaaltje met een paar oude fietsen en versleten
       wielerattributen, maar een modern centrum met computers en beeldschermen in een eigentijds decor.

      Elke bezoeker kruipt, gevraagd of ongevraagd, in de huid van zijn of haar wielerheld. Wie een kaartje
       koopt, kan vooraf kiezen welke van de twaalf uitverkoren Rondewinnaars hij op zijn tocht door het
       museum wil volgen. Zo kom je alles te weten over de lotgevallen van Jan Raas of Eddy Merckx
       tijdens één van hun overwinningen. Mijn kaartje vermeldt de naam van Eric Vanderaerden. Als ik de
       streepjescode onder een leesapparaat houd, begint zijn verslag van de Ronde van Vlaanderen 1985, het jaar dat
       Vanderaerden won na een heroïsch gevecht tegen de natuurelementen. Het regende en het was bitter koud.

      Een introductiefilm, met mooie zwart-witbeelden en
       meer recent filmmateriaal, brengt je in de sfeer van een grote
       wielerwedstrijd. In de expositieruimte is het een kakofonie van
       wielergeluiden, hijgerige verslaggevers, renners die woorden
       stamelen, uithuilen en hun geluk niet opkunnen. Op panelen,
       computerschermen en monitoren wordt informatie gegeven
       over de uitrusting, voeding, communicatie, invloed van de
       media en commercie, afzien en lijden.

      De koers van vandaag is een heel andere dan die van 23 mei
       1913, toen in Gent ‘s morgens om 6.15 uur 37 renners aan de start verschenen voor een rit van 324 kilometer.
       De Vlaming Paul Deman werd twaalf uur later tot winnaar uitgeroepen. Interessant is het onderdeel over de voeding.
       Werden in de jaren veertig en vijftig voor elke wedstrijd vooral biefstukken naar binnen gewerkt, vandaag de dag
       bestaat het basisvoedsel van elke renner uit pasta, granen, zuivel, fruit en energiedrankjes. De tijd dat de
       carnivoren hun koerstrui, zelfs na een zwaar ontbijt, ook nog volstopten met rijsttaartjes voor onderweg,
       is wel voorbij.

      Het centrum schenkt uiteraard aandacht aan de taaie, met kasseien geplaveide, Vlaamse heuvels, zoals de 500
       meter lange Koppenberg met een maximale stijging van 18,5 procent. De drie meest voorkomende soorten
       kasseien zijn de porfier, gres en graniet. Wie het aandurft, kan op een computergestuurde fiets plaatsnemen en in
       het spoor van Johan Museeuw of Peter Van Peteghem de Oude Kwaremont beklimmen.


                                                                                                 www.trouw.nl (2003)




2212-2232                                                           Turn over / Tournez la page / Véase al dorso
                                                   –4–               M12/2/ABDUT/HP1/DUT/TZ0/XX/T

TEKST B


                 MOET ALLES MAAR KUNNEN?




       Op 19 november verscheen “Hun hebben de taal verkwanseld” van Jan Stroop. Het boek gaat over
       de ontwikkeling van het Nederlands: hoe de taal verandert, onder invloed van wie en wat, waarom
       dat een taal beter maakt en tegelijk droevig stemt. Inmiddels is een tweede druk verschenen,
       evenals een e-bookversie.

  5    Talen veranderen, ze passen zich aan aan nieuwe omstandigheden en ze worden efficiënter.
       Tegelijk is dat een oorzaak van ergernis, want we houden niet van wat afwijkt van ons eigen
       taalgebruik. Eén van de meest gesignaleerde taalergernissen is hun hebben. Daarom is het des te
       merkwaardiger dat het gebruik ervan toch eerder toe- dan afneemt, net als het verzet ertegen.

       Maar echte argumenten waarom hun hebben niet mag, worden meestal niet gegeven: die zijn ook
10     niet te geven. Waar het meestal op neerkomt, is dat het een vorm is die we zelf niet willen gebruiken
       of een vorm die door mensen gebruikt wordt bij wie we niet willen horen. Of het heet gewoon fout.
       Maar wat er dan fout aan is, blijft onuitgesproken.

       Ongrammaticaal
       Er zijn ook geen taalkundige argumenten tegenin te brengen, want als hun hebben gezegd kan
       worden, dan is het grammaticaal. Vergelijk dat eens met een zin die echt ongrammaticaal is:
15     Gisteren ze heeft gekocht dat boek. Dat kan geen Nederlander zeggen, terwijl honderdduizenden
       Nederlanders geen enkele moeite hebben met hun hebben, en ook precies “weten” dat hun alleen
       naar “mensen” kan verwijzen.

       In een taal die verandert, komen een heleboel verschijnselen voor die door ouderen afgewezen
       worden, terwijl jongeren ze gewoon gebruiken. Als er geen ouderen meer zijn, zijn die “fouten”
20     vanzelf ABN* geworden. Zo is het gegaan met je kan en je zal, zo zal het waarschijnlijk ook gaan
       met ze heb. En misschien zelfs met hun hebben. Dat ik hier een slag om de arm houd, komt door
       het vele en luidruchtige verzet dat ertegen bestaat. Want een taalverandering kan nog zo voor de
       hand liggen, als zij door de taalgemeenschap niet aanvaard wordt, zet zij niet door.




2212-2232
                                                              –5–                  M12/2/ABDUT/HP1/DUT/TZ0/XX/T




        Veranderende uitspraak
        Ook bij de uitspraak van het Nederlands horen we verschillen tussen jongeren en ouderen.
25      De laatste groep zegt bijvoorbeeld nog: ’t ijzelt en ’t is koud. Bij jongeren klinkt het veel meer als:
        ’t aaizelt en ’t is kaaud. En gaandeweg wordt dat de nieuwe uitspraak van het ABN*, die nu nog
        Poldernederlands genoemd wordt.

        Volgens taalkundige Jan Stroop is het Poldernederlands ontstaan in de jaren 1960–1970. In deze
        roerige tijden werd gebroken met oude normen, ook met taalnormen. Met name hoger opgeleide
30      vrouwen maakten een inhaalslag. Dit losse klimaat werkte door in de taal: ook deze werd minder
        “netjes” uitgesproken.

        Veranderingen in de uitspraak zijn van alle tijden. Tot in de 17e eeuw werden alle ij’s nog uitgespro-
        ken als een lange i, zoals dat nu gebeurt bij de ij in bijzonder. Onze uitspraak van de ij in dat woord
        is een uitzondering, maar vroeger was dat de regel. De spelling herinnert nog aan die oude situatie:
35      de ij bestaat feitelijk uit twee i’s waarmee de lange i weergegeven werd, zoals de twee oo’s in boom
        staan voor een lange o. De spelling is in dit geval niet met de veranderde uitspraak meegegaan.
        Dit is wel gebeurd bij woorden als mensch en visch. Die raakten de uitspraak met die sch kwijt en
        daar is de spelling later op aangepast: mens, vis.

        Wat is fout?
        Uit deze paar [ – X – ] is al op te maken dat het [ – 17 – ] is om van bepaalde soorten Nederlands
40      te zeggen dat ze fout zijn. Er bestaan veel [ – 18 – ] variëteiten. Het is heel goed mogelijk dat
        hun hebben over vijftig jaar de [ – 19 – ] vorm is. Ook is het [ – 20 – ] dat er nog meer
        veranderingen zullen plaatsvinden. Nieuwe woorden worden aan de taal toegevoegd, andere
        verdwijnen. Dat is een proces dat alle talen doormaken en is dus [ – 21 – ] om bang van te zijn.

                                                                                            www.kennislink.nl (2010)



* ABN:  Algemeen Beschaafd Nederlands, de taal zoals die gesproken “hoort” te worden.




2212-2232                                                                Turn over / Tournez la page / Véase al dorso
                                                –6–              M12/2/ABDUT/HP1/DUT/TZ0/XX/T

TEKST C


            FRAGMENT UIT DE TWEELING
            Hoe Anna ontsnapt aan de klauwen van haar wrede tante Martha

           Jacobsmeyer riep de hulp van de kinderbescherming in. Die stuurde een afgevaardigde
            naar de boerderij. Tante Martha deed een boekje open over Anna, die achter de deur
            meeluisterde. Al die tijd had haar arme tante een slang aan haar borst gekoesterd, het kind
            wilde niet deugen, ze hield het met oudere kerels […]. Tot Anna’s verbijstering moedigde
 5          de sociaal werkster haar tante kritiekloos aan. Haar laatste hoop vervloog. De vrouw
            was niet gekomen om haar, maar om tante Martha te helpen. Toen die was uitgeraasd
            zei de vrouw kalm: “Nu wil ik nog even met ’t kind alleen praten.” Anna vloog terug naar
            de keuken. Met een bevredigend lachje om haar mond kwam tante Martha haar halen.
            Fatalistisch ging Anna de huiskamer binnen – tante Martha liep, zeker van haar zaak, naar
10          buiten. De sociaal werkster sloot de deur achter Anna, ging er met haar rug tegenaan
            staan, opende haar armen en zei: “Vertrouw me, ik zal je helpen.”

           Onder haar blik, die overseinde dat ze tante Martha doorzag,
            smolt Anna’s weerstand. Ze begreep dat iemand haar een
            touw toewierp, iemand die aan een half woord genoeg had.
15          Een afgezant uit een andere wereld, die objectief en redelijk
            was en misschien (ze aarzelde) ook liefdevoller. Buiten zag ze
            haar tante peertjes rapen, vlak onder het raam, in de hoop iets
            op te vangen van de tirade op het lijfeigenschap? Zou ze niet
            langer overgeleverd zijn aan de grilligheid en achterdocht van
20          een krankzinnige peertjesraapster?

           Ze werd uit huis weggeplukt zoals ze was, in haar agrarische plunje. Bij Jacobsmeyer kreeg
            ze een versterkend maal. Hij gaf haar zijn zegen mee en geld voor nieuwe kleren en wuifde
            haar uit toen ze, voor het eerst van haar leven in een auto, het dorp aan de Lippe uitreed.
            Heuvel op, heuvel af, door bossen die oranje en geel opvlamden, totdat er een dorp
25          opdoemde waarvan de huizen langs de helling omhoogkropen om zo dicht mogelijk in
            de buurt te komen van een overal boven uittorende kerk en een kasteel in vakwerk, met
            tientallen kleine ramen en leien daken. Tegen de kerk aan leunde een clarissenklooster.
            Een non in een zwarte pij snelde hen door de poort met gespreide armen tegemoet.

           Compressen van gekneusde smeerwortelbladeren op de blauwe plekken, zalf op de
30          kloofjes in haar handen, eeuwenoude franciscaner rust, zorgvuldig geconserveerd binnen
            de dikke muren, schuimige melk in grote mokken, de belangeloze toewijding van de
            nonnen die als zwarte vlinders door de hoge gangen fladderden. Vanuit haar bed zag
            ze het slot van baron Von Zitsewitz – een naam uit een sprookje. Ze was letterlijk in
            de schoot van de moederkerk terechtgekomen, samen met een groepje lotgenoten,
35          uitverkoren noodgevallen.

                                               Fragment uit De tweeling, Tessa de Loo, bewerkt (1993)


2212-2232
                                                  –7–              M12/2/ABDUT/HP1/DUT/TZ0/XX/T

TEKST D



            Een knappe film,
            het boek waardig
                    De knijpkat ligt op tafel in het eerste beeld van “Oorlogswinter”. Die vermoeiende
                    zaklantaarn overleefde de oorlog niet, maar bereikte wel de jaren ’70 dankzij het
                    boek van Jan Terlouw. En nu dus ook de 21ste eeuw, dankzij de film van Martin
                    Koolhoven. Net als de fiets met houten banden, de carbidlamp, de surrogaatkoffie.
                    Jan Terlouw wist via die dingen de oorlog levendig voor je op te roepen.
                    Hij beschreef ze vanuit het gevoel van een kind: de knijpkat geeft je een lamme
                    vinger, de flessen melk breken in de tas.

Jan Terlouw was 8 jaar oud in 1940 en schreef “Oorlogswinter” vanuit zijn eigen ervaringen. Het boek won
de Gouden Griffel en werd in 1976 verfilmd voor tv door Aart Staartjes. Van die tv-serie herinner ik me
naast het gesleur met een opa-fiets, vooral de verbazing dat de oorlog ineens in kleur in onze huiskamer
te zien was. Bij het lezen was het verhaal over de oorlogswinter van de 15-jarige Michiel van Beusekom,
de in het bos verstopte piloot, de overval op het bonnenkantoor en de gijzeling van de dorpelingen,
automatisch zwart-wit ingekleurd.

Je zou denken dat de vervreemding anno 2008 nog sterker is, maar Martin Koolhoven raakt helemaal
de juiste snaar: gedekte tinten en – eerst iets té, maar later passende – dramatische muziek van
Pino Donaggio. Koolhoven overdramatiseert niet. Hij maakt de oorlog ook niet postmodern grijzer.
Zijn “Oorlogswinter” blijft een spannend jongensboek, zij het met ernstige ondertoon en wel een
paar doden. Dit is de oorlog die we kennen uit boeken als “Reis door de nacht”, en zelfs “Het Achterhuis”;
die van helden en lafaards, verzetsblaadjes en bonnen, eenzaamheid en kou.

Veel van de zeggingskracht van zijn film dankt Koolhoven aan de 14-jarige Martijn Lakemeijer die
Michiel speelt en zo uit het boek van Terlouw lijkt weggelopen. In onschuld, ernstige open blik, rossig
haar is hij de vlees geworden jaren ’40 puber. De ontknoping was in het boek, en blijft ook in de film,
wat onverhoeds. En je kijkt ook wat verbaasd op als moeder Anneke Blok bij de bevrijding al weer
vrolijk om de hoek van de deur komt kijken. Het zijn kleine onvolkomenheden in een spannende, mooie,
knappe film, het klassieke jeugdboek waardig.



                                                                      Jann Ruyters, www.trouw.nl (2008)




2212-2232
