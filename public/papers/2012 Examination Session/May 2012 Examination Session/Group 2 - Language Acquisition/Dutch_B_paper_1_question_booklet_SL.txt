M12/2/ABDUT/SP1/DUT/TZ0/XX/T




     22122235

DUTCH B – STANDARD LEVEL – PAPER 1
NÉERLANDAIS B – NIVEAU MOYEN – ÉPREUVE 1
NEERLANDÉS B – NIVEL MEDIO – PRUEBA 1

Monday 14 May 2012 (afternoon)
Lundi 14 mai 2012 (après-midi)
Lunes 14 de mayo de 2012 (tarde)

1 h 30 m


TEXT BOOKLET – INSTRUCTIONS TO CANDIDATES
 Do not open this booklet until instructed to do so.
 This booklet contains all of the texts required for Paper 1.
 Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
 N’ouvrez pas ce livret avant d’y être autorisé(e).
 Ce livret contient tous les textes nécessaires à l’Épreuve 1.
 Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
 No abra este cuaderno hasta que se lo autoricen.
 Este cuaderno contiene todos los textos para la Prueba 1.
 Conteste todas las preguntas en el cuaderno de preguntas y respuestas.




2212-2235                                                                                       5 pages/páginas
                                                                 © International Baccalaureate Organization 2012
                                                    –2–               M12/2/ABDUT/SP1/DUT/TZ0/XX/T

TEKST A



                               DECEMBER VOOR
                              KOOPVERSLAAFDEN
                                GEEN FEESTJE
      De weken voor Sinterklaas en Kerstmis zijn de periode dat er het meest wordt gekocht en verkocht.
       Vrijwel niemand ontkomt aan het aanschaffen van een paar kleine cadeautjes. Voor sommige mensen
       is deze periode echter extra moeilijk: ze zijn koopverslaafd en kunnen zich juist als het aanbod zo
       overstelpend groot is en zo wordt aangeprezen, niet beheersen.
       Vier vragen aan Csilla Horváth van de Radboud Universiteit in Nijmegen, die is gespecialiseerd in
       dwangmatig koopgedrag.

       Hoeveel koopverslaafden zijn er in Nederland?

      Ongeveer één op de vijftig consumenten lijdt aan een serieuze verslaving. Dat is ongeveer
       vergelijkbaar met andere westerse landen. Het lijkt erop dat het aantal koopverslaafden de laatste
       tien jaar toeneemt.

       Is koopverslaving typisch vrouwelijk?

      Dat denken veel mensen, maar het is niet waar. Shoppen wordt als iets
       typisch vrouwelijks gezien, maar er zijn ongeveer evenveel mannelijke
       shopaholics. Die kopen echter veel elektronica en worden daarom eerder
       “nerd” dan “koopverslaafde” genoemd. Vrouwen gaan voor kleding,
       schoenen, make-up en sieraden. Die collecties wisselen sneller, dus vrouwen
       winkelen wel vaker dan mannen, maar ze geven per keer minder uit.

       Hoe is dwangmatig koopgedrag te herkennen?

      Verslaafden gaan graag alleen naar de stad, zodat anderen niet zien hoeveel
       ze kopen. Ze willen de spullen voelen en uitproberen en meteen bezitten.
       Vandaar dat winkelen op internet onder deze groep niet zo populair is, alhoewel sommigen daar
       wel tweemaal een kick van krijgen: bij het bestellen en bij het uitpakken. Bekend is ook dat
       koopverslaafden hun aankopen verstoppen, zodat hun huisgenoten niet zien hoeveel ze
       hebben gekocht.

       Kun je er zelf iets aan doen?

      Het eind van het jaar is een uitstekend moment om onder ogen te zien dat het misschien uit de
       hand is gelopen. Maak een lijstje van alles wat je hebt gekocht en wat dat heeft gekost. Lieg niet
       tegen jezelf, maar zie onder ogen dat je een probleem hebt. Stel een maximumbudget vast en vraag
       hulp van naasten om je daaraan te houden. Zoek geen excuses om naar de stad te gaan, maar maak
       bijvoorbeeld je eigen cadeautjes. En geniet van de extra tijd die je daardoor krijgt om samen te zijn
       met vrienden en familie.
                                                                                          www.ad.nl (2010)


2212-2235
                                                –3–              M12/2/ABDUT/SP1/DUT/TZ0/XX/T

TEKST B




 Jongerenzender FunX



      Een publieke radiozender die jongeren boeit? FunX doet het! De zender boeit in de grote
       steden jongeren met cultuur, educatie en informatie. Gisteren vierde FunX zijn vierjarig
       jubileum.

      Het meest gehoorde begrip op de redactie van FunX is “usp” – unique selling point.
       Daar heeft de regionale zender er nogal wat van. Jong talent ontdekken, bijvoorbeeld.
       Of jongeren zelf aan het woord laten. En FunX draait muziek die andere radiozenders
       vermijden: van dancehall tot hiphop en platen met Marokkaanse en Turkse invloeden.
       Tussen de muziek door lukt het FunX om jongeren te interesseren voor actualiteit en
       achtergronden. Want de zender weet wat er op straat leeft: dagelijks gaan verslaggevers op
       pad om jongeren te bevragen over wat ze bezighoudt.

      Het gebrek aan inhoud is een punt van kritiek. Omdat FunX een publieke omroep is, moet
       vijftig procent van de tijd besteed worden aan cultuur, educatie en informatie. FunX vertaalt
       dat zo concreet mogelijk naar jongeren. Voordat FunX startte, vroegen de initiatiefnemers
       aan jongeren wat zij van radio verwachten. “Ze zeiden dat ze het niet zo leuk vonden om
       te luisteren naar de gezelligheid tussen de presentator en studiogast. Ze voelden zich
       buitengesloten, ze wilden zelf meedoen. Daarop is FunX gebaseerd, dus blijven we jongeren
       dezelfde vragen stellen.”

      Maar [ – X – ] de antwoorden op die [ – 11 – ] heeft de zender de vijftig procent cultuur,
       educatie en informatie nog niet gehaald. Tweemaal tikte het Commissariaat voor de Media
       (CvdM) FunX op de vingers. Dannawi vindt de [ – 12 – ] hantering van de regels wat
       overdreven. “Onze radio is kwalitatief beter dan Radio 1, 2 en 3 [ – 13 – ] . Jongeren chatten
       veel op internet, ze kunnen snel hun punt maken. Waar wij een kwartier over doen, daar
       hebben jongeren maar een paar [ – 14 – ] voor nodig.”


                                                                        Bewerkt, www.trouw.nl (2006)



2212-2235                                                Turn over / Tournez la page / Véase al dorso
                                              –4–             M12/2/ABDUT/SP1/DUT/TZ0/XX/T

TEKST C



      Nederlands leren met een
           Vlaams tintje
                Vlaamse medewerkers van Nederlandse scholen aan het woord.

       In 2010 volgen wereldwijd ruim 12 000 leerlingen Nederlands onderwijs buiten Nederland
       en Vlaanderen. Het gaat hier zowel om kinderen van expats als van emigranten.
       Behalve voor kinderen met de Nederlandse nationaliteit is het Nederlandse onderwijs
       in het buitenland ook toegankelijk voor leerlingen met de nationaliteit van één van de
 5     EU-lidstaten, bijvoorbeeld voor Vlamingen uit België. Ook de medewerkers zijn geregeld
       van Vlaamse afkomst. Een paar van hen komt in dit artikel aan het woord.

       Carine Vervaeck werkt als leerkracht en directeur op de Oranje Leeuw in de omgeving
       van Lyon. Er zijn geen Vlamingen op deze school, maar het feit dat er twee Vlaamse juffen
       zijn, heeft wel invloed op de taal. “Wij gebruiken soms andere woorden, bijvoorbeeld
10     ‘toon’ het woord ‘roos’ op het bord. Nederlandse kinderen zeggen dan: wijs het woord
       ‘roos’ eens aan. Vlamingen trekken hun mooiste ‘kleed’ aan, bij Nederlanders vind je
       het ‘kleed’ op de vloer. Wat taal betreft, leren de Nederlandse en de Vlaamse kinderen
       van elkaar. Doordat wij in een ander land wonen, vinden wij de verschillen in een taal
       bovendien helemaal niet vreemd.”

15     De Nederlandse School Shanghai in China telt 15 Vlaamse leerlingen. An Smeuninx en
       Lies Verstraete werken hier. Beiden onderstrepen dat zij het zeer belangrijk vinden dat
       Vlaamse ouders hun kinderen Nederlands onderwijs laten volgen. “Om diverse redenen
       is het belangrijk dat de kinderen een grondige kennis van hun moedertaal hebben. Vanuit
       die kennis van de moedertaal leert het kind een tweede taal en die ontwikkelt zich beter
20     naarmate de basis sterker is. Ook is de verbondenheid met het land, de eigen familie
       en de culturele identiteit via de moedertaal van groot belang. Bij terugkeer kunnen de
       leerlingen daardoor gemakkelijker instromen in het Vlaamse onderwijs.”




                                                           Bewerkt, Vlamingen in de wereld, (2010)


2212-2235
                                            –5–             M12/2/ABDUT/SP1/DUT/TZ0/XX/T

TEKST D



            THORBECKE TOPSPORT
Thorbecke Voortgezet Onderwijs biedt talentvolle sporters de kans om naast het behalen van
een schooldiploma ook het maximale uit hun sportieve carrière te halen.

                     Het Thorbecke maakt namelijk voor iedere topsportleerling een
                     individueel lesprogramma en rooster. Door de goede samenwerking
                     met verschillende sportorganisaties is het mogelijk geworden
                     trainingstijden en lestijden op elkaar af te stemmen. Als je topsporter
                     bent, hoef je dus niet te kiezen tussen sport óf studie! En je bent niet
                     de enige die voor deze combinatie kiest.

                      Op het Thorbecke Voortgezet Onderwijs zitten 240 topsporters.
                      Een aantal ken je vast wel. Zwemster Inge de Bruijn heeft op het
                      Thorbecke Voortgezet Onderwijs haar havo-diploma behaald,
                      voetballers Stefan de Vrij, Robin van Persie en Georginio Wijnaldum zijn
                      respectievelijk met een vwo- en een vmbo-diploma de school
                      uitgewandeld. Nu zitten onder andere tafeltennisster Britt Eerland,
wielrenner Piotr Havik en honkballer Roy Seltenrijch op het Thorbecke. De leerlingen
profiteren van de mogelijkheid om het eindexamen over twee jaar te spreiden en toetsen op
locatie te maken tijdens trainingskampen.

Getalenteerde leerlingen worden extra begeleid door topsport-
studiebegeleiders. Zij stemmen lesroosters en trainingstijden zo
goed mogelijk op elkaar af, zorgen voor bijlessen en overleggen
met mentoren over de voortgang van de talenten. Daarnaast
heeft het Thorbecke Voortgezet Onderwijs een beleidsadviseur
Topsport die de vernieuwingen binnen sport en onderwijs
op de voet volgt. Op deze manier worden de mogelijkheden
voor het combineren van de opleidingen maximaal benut.
De coördinator Topsport is dagelijks bereikbaar voor alles wat
zich rondom de sporter afspeelt.

Wil je informatie over de mogelijkheden, neem dan contact op met de coördinator
mevrouw Lagendijk, bereikbaar op het telefoonnummer 010 – 289 04 65 of via de e-mail:
slagenijk@tvo-rotterdam.nl.




                                                           Bewerkt, www.tvo-rotterdam.nl (2011)




2212-2235
