M12/2/ANMAL/SP1/MAY/TZ0/XX/T




     22122823

MALAY AB INITIO – STANDARD LEVEL – PAPER 1
MALAIS AB INITIO – NIVEAU Moyen – épreuve 1
MALAYO AB INITIO – NIVEL MEDIO – PRUEBA 1

Monday 14 May 2012 (afternoon)
Lundi 14 mai 2012 (après-midi)
Lunes 14 de mayo de 2012 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for Paper 1.
• Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’Épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la Prueba 1.
• Conteste todas las preguntas en el cuaderno de preguntas y respuestas.




2212-2823                                                                                       5 pages/páginas
                                                                 © International Baccalaureate Organization 2012
                                                   –2–             M12/2/ANMAL/SP1/MAY/TZ0/XX/T

TEKS A


                                          HARI RAYA
       Di rumah Fifi...
                  Fifi: Selamat Hari Raya, datuk. Selamat Hari Raya, nenek. Maaf zahir batin.
              Tok Ali: Selamat Hari Raya, Fifi. Ya, datuk maafkan Fifi zahir dan batin.
                  Fifi: Terima kasih, datuk. Datuk, nenek, mana duit raya Fifi?
 5     Nenek Tijah: Hah, Fifi, ini duit raya Fifi daripada nenek. Guna duit ini baik-baik, ya!
                  Fifi: Wah… lima puluh ringgit. Fifi sayang nenek. Terima kasih nenek!
              Tok Ali: Hah, Fifi. Ini pula duit raya Fifi daripada datuk. Simpan duit ini dalam tabung!
                  Fifi: Wah... seratus ringgit! Fifi kaya, Fifi kaya! Terima kasih, datuk! Mak, Fifi nak
                        ke rumah kawan Fifi, Laila, boleh tak?
 10         Puan Zara: Baiklah, Fifi. Berhati-hati bila berjalan! Jangan nakal-nakal di rumah kawan.
                  Fifi: Baik, mak. Fifi akan ingat nasihat mak.




       Di rumah Laila...
                  Fifi: Selamat Hari Raya, Laila. Saya datang nak beraya.
                 Laila: Fifi, terima kasih kerana sudi datang ke rumah saya.       Selamat Hari Raya.
 15                     Jemput masuk.
                  Fifi: Eh, kawan-kawan kita Ah Moi, Ramasamy, Ah Chong, Ahmad dan Sarina pun ada.
        Nenek Laila: Jangan malu-malu. Jemput makan.
                  Fifi: Wah, Laila. Banyaknya kuih raya. Lemang dan ketupat pun ada. Saya memang
                        suka makan lemang dan ketupat. Tadi di rumah, saya makan dua pinggan…
 20                     hah, hah, hah!
            Tok Laila: Itu… nenek Laila yang masak. Jemput makan, ya.
                  Fifi: Nenek, nenek, ketupat dan lemang ini sangat sedap.             Nenek memang
                        pandai memasak!
        Nenek Laila: Terima kasih. Ya, sila makan, sila makan semua. Jangan malu-malu.

                                                      Disesuaikan daripada Dewan Pelajar, Oktober 2008




2212-2823
                                         –3–            M12/2/ANMAL/SP1/MAY/TZ0/XX/T

TEKS B


                         SURAT KEPADA SAHABAT

                                                     No. 15, Jalan Orkid 6,
                                                     Taman Orkid, 33000,
                                                     Kuala Kangsar,
                                                     Perak Darul Ridzuan.

                                                     23 Mac 2011.

        Menemui Elizabeth Edward yang berada di Kuala Lumpur, Malaysia, semoga
        berada dalam keadaan sihat sejahtera di samping keluarga tercinta.

        Sahabatku,

        Apa khabar? Saya berharap kamu dan keluarga sihat di sana. Saya di sini
5       juga dalam keadaan sihat sejahtera. Saya menulis surat ini untuk bertanya
        khabar tentang diri Elizabeth kerana sudah lama kita tidak berutus surat.
        Maklumlah kita masing-masing terlalu sibuk sekarang.
        Bagaimana persiapan kamu untuk peperiksaan akhir tahun tidak lama lagi?
        Saya tahu kamu akan belajar dengan bersungguh-sungguh dan bersedia dengan
10      baik untuk menduduki peperiksaan ini. Kamu sememangnya seorang pelajar
        yang rajin dan pandai. Guru-guru dan kawan-kawan sekolah selalu memuji
        kamu kerana mereka berpendapat kamu pandai, bersopan-santun, bersikap
        merendah diri dan peramah. Saya bangga mendapat seorang kawan yang baik
        seperti kamu!
15      Saya di sini juga sibuk mengulangkaji untuk menghadapi ujian bulanan.
        Saya lebih banyak menumpukan perhatian kepada bahasa Inggeris kerana saya
        lemah dalam matapelajaran ini. Saya cemburu benar dengan kamu, Elizabeth.
        Kamu pandai bahasa Inggeris dan boleh bertutur dalam bahasa Inggeris dengan
        fasih. Saya pun mahu bercakap bahasa Inggeris seperti kamu suatu hari nanti.
20      Elizabeth, kalau kamu tidak ada apa-apa rancangan untuk cuti sekolah yang
        panjang pada bulan Disember, datanglah bercuti ke rumah saya. Pasti seronok
        kita bercuti bersama!
        Sampai di sini sahaja surat saya kali ini. Kita berjumpa lagi dalam lembaran
        yang lain. Jangan lupa balas surat ini, ya! Sampaikan salam hormat saya
25      kepada keluarga kamu. Sekian, terima kasih.
        Sahabatmu,
                                                                             Najwa

                                               Disesuaikan daripada Dewan Pelajar, April 2006

2212-2823                                        Turn over / Tournez la page / Véase al dorso
                                                    –4–             M12/2/ANMAL/SP1/MAY/TZ0/XX/T

TEKS C


                                              DOKTOR ZUL
                    Zul datang dari keluarga yang miskin. Bapanya seorang nelayan. Setiap hari bapanya
                menaiki bot pergi ke laut untuk menangkap ikan. Ikan yang ditangkap akan dibawa ke
                pantai dan dijual. Bapa Zul menyara keluarganya dengan wang hasil jualan ikan itu sahaja.

                     Walau bagaimanapun, dahulu Zul tidak pernah menolong bapanya. Dia seorang
    5           budak yang sangat malas. Zul selalu menghabiskan masanya dengan bermain. Dia juga
                tidak membuat kerja sekolahnya atau mengulangkaji pelajarannya di rumah.

                     Tiba-tiba, pada suatu hari, bapa Zul jatuh sakit. Zul berumur 15 tahun dan sudah
                menjadi remaja. Bapanya mengidap penyakit kanser. Dia berhenti kerja. Ibu Zul terpaksa
                bekerja untuk menyara mereka sekeluarga. Pagi-pagi lagi, dia akan keluar ke tempat kerja
   10           dan pulang pada waktu lewat petang. Ibunya bekerja sebagai pembantu rumah di bandar.
                Pendapatan ibu Zul tidak cukup untuk menampung perbelanjaan keluarga mereka iaitu
                ibu dan bapa Zul serta lima orang anak mereka termasuk Zul.

                     Zul hampir-hampir berhenti sekolah. Akan tetapi, atas nasihat Cikgu Faizah,
                Zul meneruskan pelajarannya. Pada waktu pagi, dia menolong ibunya membuat nasi lemak.
   15           Kemudian, dia akan menghantar nasi lemak itu ke kedai kopi Pak Ali di kampungnya
                sebelum pergi ke sekolah. Pak Ali berkata nasi lemak yang dibuat oleh ibu Zul sangat
                sedap dan habis dijual dengan cepat. Dia meminta Zul menyediakan lebih banyak
                bungkusan nasi lemak untuk kedainya. Zul mendapat wang poket yang banyak daripada
                jualan nasi lemak. Dia menggunakan sedikit daripada wang tersebut untuk menyambung
   20           persekolahannya dan memberikan duit lebih kepada ibunya.

                     Ibu dan bapa Zul sangat gembira melihat sikap Zul sekarang. Zul sudah
                banyak berubah. Dia tidak malas seperti dahulu lagi. Dia rajin bangun pagi dan menolong
                ibunya membuat nasi lemak. Dia juga rajin belajar dan mengulangkaji pelajarannya.
                Zul juga selalu menolong adik-adiknya dalam pelajaran mereka.

   25               Zul belajar dengan penuh tumpuan di dalam kelas. Dia mendapat keputusan yang
                sangat baik dalam peperiksaan Tingkatan Enam baru-baru ini. Dia mendapat biasiswa
                untuk melanjutkan pelajarannya ke universiti dalam bidang perubatan. Kini, Zul sudah
                tamat pengajian perubatannya di universiti. Dia bergelar Doktor Zul. Dia menjaga ibu,
                bapa dan adik-adiknya dengan baik. Keluarganya tidak miskin dan tidak susah lagi.

                                                          Disesuaikan daripada Dewan Pelajar, April 2008




2212-2823
                                               –5–            M12/2/ANMAL/SP1/MAY/TZ0/XX/T

TEKS D



        HUTAN LIPUR LATA BELATAN




          Orang yang ingin menikmati keindahan dan kehijauan hutan semula jadi bolehlah
    berkunjung ke hutan lipur. Satu antara hutan lipur yang terkenal di Malaysia ialah
    Hutan Lipur Lata Belatan. Hutan seluas 20 hektar persegi ini terletak dekat bandar
    Jerteh. Bandar Jerteh terletak 103 kolimeter jauh dari bandar Kuala Terengganu,
    Terengganu. Hutan ini terletak jauh daripada kesibukan kota. Jadi, para pengunjung
    bolehlah datang untuk berehat-rehat sambil menenangkan fikiran semasa berkunjung
    di sini. Keadaan di dalam hutan ini begitu nyaman dan segar.
          Bagi orang yang suka menikmati keindahan alam, di dalam hutan
    ini terdapat pelbagai jenis flora dan fauna yang jarang dapat dilihat di
    dalam hutan-hutan yang lain. Setelah letih berjalan-jalan menjelajah
    hutan, para pengunjung bolehlah mandi di air terjun yang sejuk dan
    segar. Hutan lipur ini juga sesuai untuk pelbagai aktiviti lasak seperti
    berkhemah dan berkelah. Selain daripada menjelajah hutan, ramai
    juga pelancong yang datang ke hutan lipur ini untuk mendaki gunung.
    Gunung Tebu yang 1097 meter tinggi mengambil masa kira-kira 5 jam
    untuk sampai ke atas, di puncak gunungnya. Walaupun penat, para
    pengunjung akan berasa puas kerana pemandangan di sekeliling dari
    atas gunung tersebut sungguh cantik dan menghijau.
                                       Hutan lipur ini penuh dengan pelbagai jenis pokok.
                                 Setiap pokok tersebut telah diletakkan label yang menunjukkan
                                 nama dan jenis pokok tersebut. Jadi, para pengunjung juga boleh
                                 mengenali pokok-pokok hutan lipur semasa menjelajah hutan
                                 tersebut. Untuk kemudahan para pengunjung, disediakan juga
                                 sebuah jambatan gantung untuk melintas sungai yang mengalir
                                 di tengah-tengah hutan tersebut. Selamat berkunjung ke Hutan
                                 Lipur Lata Belatan!


                                                 Disesuaikan daripada Dewan Pelajar, Disember 2004



2212-2823
