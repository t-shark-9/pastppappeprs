N12/2/ABSWA/SP1/SWA/TZ0/XX/T




     88122391

SWAHILI B – STANDARD LEVEL – PAPER 1
SOUAHÉLI B – NIVEAU MOYEN – ÉPREUVE 1
SUAHILI B – NIVEL MEDIO – PRUEBA 1

Thursday 15 November 2012 (afternoon)
Jeudi 15 novembre 2012 (après-midi)
Jueves 15 de noviembre de 2012 (tarde)

1 h 30 m


TEXT BOOKLET – INSTRUCTIONS TO CANDIDATES
 Do not open this booklet until instructed to do so.
 This booklet contains all of the texts required for Paper 1.
 Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
 N’ouvrez pas ce livret avant d’y être autorisé(e).
 Ce livret contient tous les textes nécessaires à l’Épreuve 1.
 Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
 No abra este cuaderno hasta que se lo autoricen.
 Este cuaderno contiene todos los textos para la Prueba 1.
 Conteste todas las preguntas en el cuaderno de preguntas y respuestas.




8812-2391                                                                                       5 pages/páginas
                                                                 © International Baccalaureate Organization 2012
                                                   –2–               N12/2/ABSWA/SP1/SWA/TZ0/XX/T

KIFUNGU A




                               TANGAZO! TANGAZO!
                          Njooni nyote tupigane
                     na janga la madawa ya kulevya
            Je unajua kuwa:
            – Tunampoteza mtu mmoja kila siku humu kijijini kila siku kutokana na madhara ya
              madawa ya kulevya?
            – Vijana watano wanajiingiza katika matumizi ya madawa ya kulevya humu kijijini
 5            kila siku?
            – Madawa ya kulevya yanadhuru kila mtu bila kubagua umri, jinsia, tabaka, dini
              wala rangi?
            – Madawa kama pombe, bangi, mairungi, heroini, n.k yanapatikani kwa urahisi
              hapa kijijini?
10          – Je tutaachilia hali hii iendelee mpaka lini ilhali tunawapoteza vijana ambao ndio
              tegemeo la kizazi cha kesho?
            – Hii ndio maana kundi lasarakasi la Tumaini la kesho kwa vijana (TUKEVU)
              likishirikiana na Shirika la Kitaifa la kukabiliana na Madawa ya kulevya, linakualika
              katika tamasha la burudani la kuhamasisha umma kuhusu madhara na namna ya
15            kukabiliana na madawa ya kulevya.

               Wapi? Katika ukumbi wa Waumini katika mtaa wa Ngara.
               Lini? Tarehe 19 Mei kuanzia saa tatu.

                         Fikeni nyote, wakubwa kwa wadogo, mabwana na mabibi.

                         Usisahau mchango wako katika vita hivi ni muhimu sana.

20          Mimi wenu,

            Katibu TUKEVU




                                                                  Kutoka Swahili Fasaha, Francis Waititu




8812-2391
                                                –3–             N12/2/ABSWA/SP1/SWA/TZ0/XX/T

KIFUNGU B




            MSHINDI TUZO ZA TASWA
            KUPATA SH 12 MILIONI
            MSHINDI wa jumla katika Tuzo za Mwanamichezo Bora wa mwaka 2011, zinazotolewa
            na Chama cha Waandishi wa Habari za Michezo (Taswa) atapata kitita cha Dola 8,000
            (Sh12 milioni). Pia mshindi katika kila mchezo ataondoka na kiasi cha Sh1 milioni,
            cheti na kikombe.

 5          Katibu wa Taswa, Amiri Muhando alisema tuzo hizo zitafanyika katika Ukumbi wa
            Diamond Jubilee jijini Dar es Salaam Juni 14 na wanatarajiwa kuhudhuria watu 1,000.
            Alisema tuzo za mwaka huu zimelenga michezo ya aina zote bila kubagua, hivyo ni
            nafasi pekee kwa wanamichezo kujivunia kile walichokifanya.

            Akizungumza katika hafla ya kutaja tuzo hizo, Meneja wa Mawasiliano wa Kampuni ya
10          Bia ya Serengeti ambao ndio wadhamini wa tuzo hizo, Imani Lwinga alisema tuzo za
            mwaka huu zitakuwa na washiriki wa tuzo za dhahabu ambao ni mchezaji bora wa nje
            anayecheza nchini na mchezaji bora wa ndani anayecheza nje.

            “Tumeamua kumpa mshindi wa jumla fedha tofauti na mwaka jana tulimpa gari kutokana
            na makubaliano kati yetu na Taswa na hii ni kutokana na malalamiko yaliyojitokeza
15          mwaka jana,” alisema Lwinga.

            Akitoa shukurani zake kwa Kampuni ya Bia ya Serengeti, Mwenyekiti wa Taswa,
            Juma Pinto aliwashukuru wadhamini hao kwa kuona umuhimu wa tuzo hizo na
            kuziunga mkono. Alisema mwaka jana walimpa mshindi gari, lakini mwaka huu
            wamekubaliana apewe fedha kutokana na malalamiko kutoka kwa wadau wakidai
20          kuwa gari halikulingana na kiasi cha fedha walizotumia.

            “Pamoja na kukwepa malalamiko, pia tumempa nafasi mshindi kuamua atatumia
            vipi fedha atakazopata tofauti na kumpa gari au zawadi nyingine ambayo atalazimika
            kuitumia hata kama alikuwa haihitaji,” alisema Pinto.



                                                                              Mwananchi, Juni 2012




8812-2391                                               Turn over / Tournez la page / Véase al dorso
                                                      –4–                N12/2/ABSWA/SP1/SWA/TZ0/XX/T

KIFUNGU C




                              AFYA NA UKIMWI
            Mwalimu mkuu wa Shule ya Kombani, Bwana Onesmus Maua, walimu walioko hapa
            na wanafunzi. Ni furaha kubwa kwangu kwa kupata nafasi hii ya kuzungumza nanyi
            ili-nipate wajuza mambo mawili matatu kuhusu zoezi hili la kutoa damu.

            Zoezi hili huwa ni la kila mwaka na sisi kama Wizara ya Afya tunalitilia maanani zaidi.
 5          Mtu yeyote ambaye anatoa damu kwa kujitolea ni mtu wa kustahika sana katika jamii.
            Hii ni kwa sababu huyu ni mtu ambaye anaokoa maisha. Nafikiri mmewahi kusikia
            ikitangazwa katika vyombo vya habari kuwa, damu aina fulani inahitajika kwa dharura.
            Unaposikia tangazo kama hilo basi aghalabu damu aina hiyo huwa hakuna kabisa kwenye
            akiba zetu. Kama mjuavyo hamadi kibindoni ni silaha iliyo mkononi.

10          Damu ambayo mtajitolea kutoa hii leo itaweza kuwasaidia wagonjwa
            mbalimbali ambao wanaihitaji. Hata hivyo kabla damu hii haijatumiwa
            kwa mtu yeyote anayeugua lazima ipimwe ili kuhakikisha ya kwamba
            haina virusi vya HIV vinavyosababisha Ukimwi. Kwa hivyo hii
            ni fursa nzuri kwa kila mwenye kujitolea kuweza kujua hali
15          yake ya Ukimwi kwa madhumuni ya kudhibiti maisha yao.
            Hii haina maana ya kwamba baada ya damu hii kupimwa basi matokeo yatatangazwa.
            Hapana. Hii huwa ni siri kati yetu na mtoaji damu. Kila anayetoa damu huwa tunampa
            cheti cha utoaji damu kinachoonyesha aina yake ya damu. Mbali na kujua hali yako ya
            Ukimwi, vile vile utajua aina yako ya damu na utaweza kupata huduma ya dharura kwa
20          haraka wakati unapokumbwa na ajali ya barabara. Endapo utaugua ugonjwa kama vile
            safura, utapata kuwekwa damu kwa mwakati ufaao.

            Kuhusu suala hili la virusi vya HIV, kama mtoaji damu amegundua ana virusi vya HIV
            vinavyosababisha Ukimwi, maafisa wa afya wana wajibu wa kumpa ushauri nasaha
            kuhusiana na vipi ataweza kuishi na virusi hivi kwa muda mrefu. Ni maagizo gani anatakiwa
25          kuzingatia ili asiambukize wengine hatimaye kuzuia usambazaji wa virusi hivi. Ni vyakula
            gani anavyostahili kula ili hali yake ya afya isizorote. Pia atajua jinsi ya kujikinga na maradhi
            nasibu yanayohusiana na Ukimwi.

            Nisingependa kuongea zaidi juu ya suala hili la Ukimwi kwani tumekuja hapa kwa shughuli
            tofauti kabisa japo inahusiana na jambo hilo. Baada ya kutoa damu huwa tunampa yule
30          mhusika soda si kwa minajili ya malipo bali kama kukurudishia kiwango fulani cha maji
            kinachoshabihiana na kile cha damu tulichochukua. Mwisho kabisa, kabla hatujatoa damu
            yako lazima tukuchunguze kama damu uliyo nayo wewe mwenyewe inakutosha au la.
            Tunafanya hivi ili tusikufanye ukawa mgonjwa baada ya kutoa damu.

            Asanteni


                                                                     Kutoka Johari ya Kiswahili, Collins et al.

8812-2391
                                                    –5–               N12/2/ABSWA/SP1/SWA/TZ0/XX/T

KIFUNGU D



                     UHIFADHI WA MAZINGIRA
     Umepita mude mrefu sasa tangu tupate angalau tone la maji. Watu wanasikika wakinung’unika mitaani ya
kwamba tumeasi. Wengine wanasema tulimkasirisha Mungu hivyo basi ameamua kurefusha kipindi cha ukame ili
kutuadhibu, kwani kina mama siku hizi ni kama wanatembea uchi, kutokana na mavazi yao mabaya. Kwa kawaida
mvua za masika huja mwezi wa tatu lakini sasa mwezi wa tao umefika na hakuonyeshi dalili zozote.
     Jamii zilikuwa zimeanza kufanya maombi mbalimbali. Makafara pia yalitolewa na matambiko kutekelezwa
ili kuitakasa jamii. Hata baada ya hayo yote kufanyika utabiri wa hali ya hewa ulikuwa bado ni wa kuvunja
moyo. Wabashiri hawa walikuwa wakisema kipindi hiki cha ukame na kiangazi kitaendelea zaidi. Sasa tunajiuliza
itakuwaje kama miezi miwili imesababisha maafa kwa ng’ombe, mbuzi na kondoo. Je, siku za halafu zitakuwaje?
Tunapoulizauliza cha mno, tunaambiwa majira sasa yamebadilika. Lakini jawabu sahihi tulilipata wakati Afisa wa
Mazingira aliposema ya kwamba misitu yetu haipo tena.
     Alisema tumeikata kwa jina la kutafuta makazi ya kuishi, maendeleo ya viwanda, kuzalisha chakula na mazao
ya kuuza. Haya yote tunapoyafanya tunasahau athari zake.




     Tunalima mpaka kando kando mwa mito ambapo tunaharibu maeneo ambayo ni chemichemi za maji. Vile vile
tunajikatia miti ovyo bila kupanda mingine hali ambayo imesababisha viwango vya joto kuongezeka na kupelekea
kuigeuza ardhi kuwa jangwa. Hali hii imeathiri utoaji wa chakula kwa jamii nzima kwa jumla. Kuongezeka kwa
vipimo vya joto kunaletwa na hali ya kubomolewa kwa utandu wa ozone wenye kuzuia miale hatari ya jua yenye
kusababisha saratani ya ngozi kwa binadamu na kuua hata mimea. Ili kuepukana na hali hii, hatua madhubuti
sharti zichukuliwe.
     La msingi kwetu sisi ni kujaribu iwezekanavyo kupanda miti ya kutosha na ile iliyobaki kuweza kuilinda
isiharibiwe. Machifu na maafisa wengine tawala watakaopatikana wakitoa kibali kwa kukata miti wapelekwe
mahakamani. Uchomaji wa makaa upigwe marufuku. Viwanda lazima vianzishe mipango maalumu inayoonyesha
mikakati iliyowekwa ili kuzuia uharibifu mkubwa. Lazima watumie teknolojia ambayo inahimiza kunawiri kwa
mazingira, zikiwemo njia bora za kutupa mabaki ya kemikali na chembe chembe nyingine za sumu. Mwisho, kuwe
na hatua mwafaka za kukabiliana na moshi. Uelekezwe arhini ikiwezekana badala ya angani.

                                                                  Kutoka Johari ya Kiswahili, Collins et al.




8812-2391
