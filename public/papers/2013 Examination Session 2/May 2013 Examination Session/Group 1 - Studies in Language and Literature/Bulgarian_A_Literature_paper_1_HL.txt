M13/1/AXBUL/HP1/BUL/TZ0/XX




     22130029

BULGARIAN A: LITERATURE – HIGHER LEVEL – PAPER 1
BULGARE A : LITTéRATURE – NIVEAU SUPÉRIEUR – ÉPREUVE 1
BÚLGARO A: LITERATURA – NIVEL SUPERIOR – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2213-0029                                                                                 4 pages/páginas
                                                           © International Baccalaureate Organization 2013
                                                 –2–               M13/1/AXBUL/HP1/BUL/TZ0/XX

Направете литературен коментар на един от следните откъси:

1.

                  И нашата мъничка Бети Тячер носеше жълта звезда. Тя беше зиморничава и
            си връзваше шалче на гърлото. Беки се изхитри да връзва шалчето така, че ресните
            падаха върху звездата, и я скриваха. Веднага и Рени си завърза шалче с ресни, за да
            крие и тя своята звезда. Тогава и трите ходехме спокойни по улиците и не ни беше страх
      5     от бранниците1. Говореха, че легионери2 и бранници бият еврейски деца. Рени каза,
            че може и мен да ме набият, защото дружа с еврейски деца.
                  Шалчетата много помагаха на Рени и Беки. Ако имаше проверка дали си
            носят звездата, те можеха с едно движение да махнат ресните му и да покажат
            жълтата звезда. Значи е на палтото им, носят я …
     10           Eдин ден се случи нещо невероятно.
                  Беше неделя, тих и скучен ден. Рени и Беки ме поканиха на кино, мама каза „може“.
            Беки купи три билета в киното до Военния клуб, за да гледаме немски филм. В него
            играеше неземно красива артистка (според Рени) с унгарското име Марика Рьок. Тя пееше
            и танцуваше, цяла София говореше за нея. Бях я виждала само на афишите.
     15           Влязохме в киното, намерихме местата си някъде в средата на салона. Беше пълно с
            хора, нямаше нито едно свободно място. И трите започнахме да дъвчем дъвчащи бонбони.
            Беки винаги носеше в джобчетата на палтото си вкусни бомбони. В левия джоб
            бяха дъвчащите, в десния – смучещите се. Те траеха дълго и бяха прозрачни като стъкло.
            От тях слюнката ставаше сладка или кисела, зависеше дали смучеш бонбон с вкус на ягода
     20     или на лимон.
                  Изведнъж, както си говорехме и чакахме да започне филмът, на сцената пред платното
            се изпречиха двама бранници в униформа. Те бяха високи като върлини. И закрещаха:
                  – Вън евреите от киното! Вън враговете на България!
                  Беки и Рени станаха бели като чаршафи. И трите се изплашихме.
     25           – Ще излезем – прошепна Рени. – Страх ме е.
                  Замолих я:
                  – Не излизайте. Имате шалчете с ресни. Филмът започва скоро, ще стане тъмно.
                  В очите на Беки се появиха сълзи. Виждах, че ще закапят. Тя жално каза:
                  – Толкова исках да видя Марика Рьок … Но ще те чакаме навън, пред киното. Ти ще
     30     ни разкажеш филма.
                  Почнах да ги уговарям да останат. Казах, че ако те си тръгнат, тръгвам и аз.
            През цялото време си шепнехме. А онези двамата все крещаха пред платното. Някои хора
            станаха и тръгнаха към изхода.
                  В този момент, сякаш нарочно, прожекционистът изгаси осветлението. В салона стана
     35     тъмно и филмът започна много по-рано от определеното време. Охдъхнахме си.
                  Но онези бранници все стоят пред екрана. Главите им мърдат като черни тикви
            върху платното. И пречат на всички. Не спираха да крещят срещу евреите.
                  Публиката се разсърди. Хората наскачаха от местата си и заплашиха бранниците,
            че ако не се махнат, ще ядат бой.




2213-0029
                                                          –3–                    M13/1/AXBUL/HP1/BUL/TZ0/XX

    40            – Я си отрежете кратуните!
                  – Махайте се, бе говеда! Дошли сме на кино, а не вас да слушаме!
                  Настъпи адски шум. Някой изкрещя ясно и високо:
                  – Вън бранниците от киното! Те са враговете на България! – Салонът започна да
            ръкопляска и да вика „у-у“. Филмът спря, стана светло.
    45            Дойде собственикът на киното с двама свои служители. Бранниците си затвориха
            устата и уплашено слязоха от сцената. Но собственикът се беше разсърдил, че му развалят
            прожекцията и изгони кресльовците на улицата.
                  Доволни и щастливи си обещахме да не разказваме нищо на родителите. Иначе друг
            път няма да ни пускат на кино. Продължихме да дъвчем бонбони. И не сваляхме очи
    50      от екрана, където пееше и танцуваше неземно красивата Марика Рьок.

                                                                          Бригита Йосифова, Купено дете (2007)


1
    бранници: членове на фашистка, крайнонационалистическа организация в България по време на Втората Световна война
2
    легионери: членове на фашистка военизирана организация в България по време на Втората Световна война




2213-0029                                                            Turn over / Tournez la page / Véase al dorso
                                       –4–              M13/1/AXBUL/HP1/BUL/TZ0/XX

2.

                                    Айсбергът

                 Понякога по него кацат птици, доближават
                 телата си огромни риби и после се отдалечават.
                 Чертата на повърхността отделя ясно двете части –
                 светлата, представена в полярен свят на нощ и ден и
             5   тъмната, несъизеримо по-голяма, част, въведена в
                 нощта.
                       Изглежда отстрани, че целият обем е едносъщ
                 и в двата свята, неразчленеността на формите
                 създава илюзията за подобност в допира – сякаш
            10   всяка част познава повърхността на другата
                 и знаците по нея отговарят като ехо
                 на срещуположната страна. Но не.
                 Щом естеството доближи – познанията неотстъпно се
                 разделят,
            15   като че то минава между тях и ги разблъсква.
                       Всяка част докосва чертите, посред които е
                 и открива единствено тях. В огледалото изниква винаги
                 едната половина от Битието, другата,
                 така близо до възможността да се яви сред рамката,
            20   остава отстрани неразчетима; пулсира глухо,
                 показвайки само, че съществува.
                 И нищо
                 не свързва двете половини, освен чертата, която
                 разделя.
            25   Стопявайки се.

                                                 Илко Димитров, Обратен водопад (1995)




2213-0029
