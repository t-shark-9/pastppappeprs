M13/1/AXLAO/HP1/LAO/TZ0/XX




     22130581

LAO A: LITERATURE – HIGHER LEVEL – PAPER 1
LAO A : LITTéRATURE – NIVEAU SUPÉRIEUR – ÉPREUVE 1
LAOSIANO A: LITERATURA – NIVEL SUPERIOR – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2213-0581                                                                                 4 pages/páginas
                                                           © International Baccalaureate Organization 2013
                                                           –2–                  M13/1/AXLAO/HP1/LAO/TZ0/XX

ໃຫ້ເຈົ້າວີຈານໃນແງ່ວັນນະຄະດີຫນຶ່ງເລື່ອງທີ່ເຈົ້າເລືອກຈາກສອງເລື່ອງຕ່ໍໄປນີ້

1.

                  “ອ້າຍມາແຕ່ພາກສ່ວນໃດ ມີວຽກຫຍັງນໍ” ສາວຂາເຂົ້າຂາອອກຖາມ ຂ້ອຍ … ຂ້ອຍເປັນຜົວນາງແຕງອ່ອນ,
            ແຕງອ່ອນພະນັກງານພິມດີດຢູ່ນີ້ ດຽວນີ້ນອນໂຮງໝໍ ອອກລູກນອກພົກ” ອ້າຍພົ້ວທັງເວົ້າທັງຫາຍໃຈຫອບ
            “ອອກລູກນອກພົກເອື້ອຍແຕງອ່ອນນະ? ອາການລາວເປັນຈັ່ງໃດແລ້ວອ້າຍ” ພະນັກງານສາວເຫັດຄີ້ວສົນເຂົ້າຊົນກັນ
            ໃບໜ້າຂອງນາງສະແດງອາການກັງວົນໃຈສຸດຂີດ “ອາການໜັກໜວງຫລາຍ ທ່ານໝໍວ່າຕ້ອງຜ່າຕັດແຕ່ຂາດເລືອດ
      5     ສະນັ້ນຂ້ອຍຈິ່ງມາແຈ້ງ ທາງຫ້ອງການຊາບເພື່ອຂໍຄວາມເຫັນໃຈໃຫ້ຄວາມຊ່ວຍເຫລືອ ພວກຂ້ອຍເອງໝົດບັນຍາແລ້ວ”…
            “ໄດ້ລະອ້າຍ ບໍ່ຕ້ອງເປັນຫ່ວງດອກ ນ້ອງຊິສະໜີເລື້ອງນີ້ໃຫ້ທາງຫ້ອງການຊາບດຽວນີ້ລະ ຂໍໃຫ້ອ້່າຍອຸ່ນອ່ຽນ
            ເອື້ອຍແຕງອ່ອນແມ່ນພະນັກງານຕົວເດັ່ນຂອງສຳນັກ” ສາວຂາເຂົ້າຂາອອກ ເວົ້າຢ່າງໜັກແໜ້ນ …
                  ຕໍ່ມາເລື່ອງເລ່າຂອງແຕ່ງອ່ອນກໍກາຍເປັນບັນຫາຖົກຖຽງກັນໃນກອງປະຊຸມຂອງຄະນະຫ້ອງ ການ
                  “ເລື່ອງນີ້ຕ້ອງຮີບຮ້ອນແກ້ໄຂ ຄວນມີນະໂຍບາຍອັນເໝາະສົມ” …
     10           “ເລື່ອງນະໂຍບາຍດ້ານການເງິນນັ້ນເຮົາວ່າຢ່າສະ ເພາະພວກເຮົາມີງົບຈຳກັດແພງ
            ໄວ້ໃຊ້ສະເພາະວຽກທີ່ຈຳເປັນທີ່ສຸດ
            ເຮົາວ່າຄວນປຸກລະດົມບໍລິຈາກເລືອດຈະດີກວ່າ ພະນັກງານ ສຳນັກເຮົາມີເກືອບຮອດຮ້ອຍຄົນ” …
                  “ເຮົາຄິດວ່າເລື່ອງນີ້ຄວນເປັນຄວາມຮັບຜິດຊອບໂດຍກົງຂອງໜ່ວຍແມ່ຍິງຮາກຖານປະຈຳ
            ສຳນັກງານຂອງເຮົາເພາະວ່ານາງແຕງອ່ອນເປັນສະມາຊີກຂອງເພັດຍິງຜູ້ຫນຶ່ງ ພວກເຮົາຫ້ອງ
     15     ການບໍ່ຄວນແກວ່ງຄ້ອນກາຍໝາກມ່ວງ ດີບໍ່ດີຈະຖຶກທາງໜ່ວຍຮາກຖານແມ່ຍິງ ເວົ້າວ່າລ່ວງ ເກີນວຽກແມ່ຍິງ” …
                  ຈາກນັ້ນສະຫາຍຫົວໜ້າຫ້ອງການກໍແຕ່ງໃຫ້ລຸງກຳ່ພະນັກງານອະນາໄມໄປແຈ້ງຂ່າວເລື່ອງ
            ນາງແຕງອ່ອນໃຫ້ໜ່ວຍແມ່ຍິງຊາບພ້ອມດ້ວຍຈົດໝາຍນ້ອຍ ບໍ່ພໍຄາວໃນຫ້ອງຖັດໄປຄະນະໜ່ວຍ
            ຮາກຖານແມ່ຍິງກໍເລີມປືກສາຫາລືກັນຢ່າງຂຸ້ນຂ້ຽວ …
                  “ແມ່ນຢູ່ທີ່ວ່ານາງແຕງອ່ອນເປັນສະມາຊີກແມ່ຍິງແຕ່ພວກເຮົາບໍ່ຄວນລືມວ່າລາວເປັນຮອດ
     20     ຄະນະໜ່ວຍຊາວໜຸ່ມພະຈຳສຳນັກເຮົາ ຊາວໜຸ່ມມີເງິນຄັງຫລາຍກວ່າແມ່ຍິງ … ເຮົາວ່າເລື້ອງນີ້
            ຄວນມອບໃຫ້ໜ່ວຍຊາວໜຸ່ມພຸ້ນບໍເປັນຜູ້ແກ້” ສະຫາຍນາງດວງເວົ້າເກືອບບໍ່ສຸດຄວາມສຽງເຫັນດີ ກໍຟົດຂື້ນພ້ອມບາດວ່າ
            “ເຫັນດີ ເຫັນດີ” …
                  ຕາເວັນແດງຄ່ອຍໆເຊື່ອນລົງບັງປາຍພ້າວແຄມຂອງ … ເລື່ອງນາງແຕງອ່ອນຕ້ອງ ໄດ ້
            ເລື່ອນໄປປືກສາກັນຢູ່ໜ່ວຍຊາວໜຸ່ມໃນມື້ຕໍ່ໄປ
     25           ທາງເບື້ອງລຸງກຳ່ຫລັງຈາກສ່ົງຈົດໝາຍນ້ອຍແລະແຈ້ງກ່ຽວກັບອາການຂອງນາງແຕງ
            ອ່ອນໃຫ້ໜ່ວຍແມ່ຍິງຊາບລຸງກໍຈ້າວລົດຖີບໄປໂຮງໝໍເພື່ອໄປເບິ່ງອາການຂອງແຕງອ່ອນ
            ທ່ານໝໍບອກວ່າຊີວິຕຂອງແຕງອ່ອນພວມແຂວນຢູ່ເສັ້ນດ້າຍແລບໆ ຈຳເປັນຕ້ອງໄປຜ່າຕັດ
            ເອົາລູກນອກພົກອອກແຕ່ກໍຈົນຕາແຈ ທາງໂຮງໝໍຂາດເລືອດ … ຍິນແນວນັ້ນຫົວໃຈຂອງຸູງກຳ່ ກໍປະກົດວ່າມັນຫລົ່ນລົງມາ
            ຢູ່ປາຍຕີນ ຍິ່ງແນມເຫັນໃບໜ້າອັນຂາວຈືດຂອງນາງແຕງອ່ອນ
     30     ແລະໜ້າມ້ານໆແບບສີ້ນຫວັງຂອງອ້າຍພົ້ວຜູ້ເປັນຜົວນາງແລ້ວລຸງກຳ່ກໍແຮງກະວົນກະວາຍໃຈ
            ລຸງເຕັ້ນຂື້ນລົດຖີບເບັດໜ້າເມື່ອເຮືອນຢູ່ຄຸ້ມໂພນທັນ ອີກປະມານສີ່ສິບນາທີຕໍ່ມາສາມລໍ້ຈຳໂປ
            ຄັນຫນຶ່ງກໍມາຈອດຢູ່ປາກປະຕູໂຮງໝ ໍລຸງກຳ່ພ້ອມດ້ວຍເມຍ ລູກຊາຍລູກສາວອີກສອງຄົນ … ພາຍໃນ
            (ໂຮງໝໍ) ບໍ່ຮອດຊາວນາທີການບໍລິຈາກເລືອດກໍສຳເລັດລົງ (ທ່ານໝໍເວົ້າກັບລູງກຳ່ວ່າ):
            ທາງໂຮງໝໍຊິອອກບັດຢັ້ງຢືນໃຫ້ພວກລຸງເກັບໄວ້


2213-0581
                                                         –3–                  M13/1/AXLAO/HP1/LAO/TZ0/XX

   35       ເທື່ອໜ້າເທື່ອໃນເມື່ອເຖິງຄາວຈຳເປັນພວກລຸງກໍຈະໄດ້ຮັບການບໍລິຈາກເລືອດໂດຍບໍ່ໄດ້ເສຍຄ່າ”
            ລຸງກຳ່ໄດ້ຍິນແນວນັ້ນເລີຍກ່າວຕອບແບບສຸພາບວາ: “ລຸງວ່າຢ່າລະເລື່ອງນັ້ນ ລຸງເຊື່ອໃນບາບບຸນ ຄຸນໂທດ
            ເຮັດບຸນບຸນຕ້ອງສະໜອງຕອບ ພວກລຸງມາບໍລຈາກມື້ນີ້ແມ່ນຍ້ອນຄວາມເມດຕາສົງສານ
            ຊີວິຕມະນຸດດ້ວຍກັນ ບໍ່ໄດ້ມາໃນການຈັດຕັ້ງ ພວກລຸງເຊື່ອວ່າການເຮັດບຸນນັ້ນຍ່ອມສູງກວ່າສິ່ງຕອບ
            ແທນໃດໆທັງສີ້ນ” …
   40             ລຸງແຕ່ງໃຫ້ເມຍຢູ່ກັບອ້າຍພົ້ວເພື່ອເບິ່ງອາການຂອງແຕງອ່ອນ ໃນເຊົ້າມື້ໃໝ່ລຸງກຳ່ຖີບລົດ
            ໄປເຮັດໜ້າທີ່ຂອງຕົ້ນຕາມປົກຄະຕິ … ລຸງມົວເມົາໃນການປັດກວາດແລະຮົດນຳ້ດອກໄມ້ຈົນເກືອບ
            ລືມໂມງຊົ່ວວ່າສະເດືອກຮູ້ກໍເປັນເວລາສິບເອັດໂມງເຄີ່ງແລ້ວ … ສຽງທີ່ລຸງໄດ້ຍິນພໍໝັດແໝວນັ້ນ
            ປະກອບດ້ວຍ … ສ້າງຜົນງານ … ຄຳນັບຮັບຕ້ອນ … ປຸກລະດົມຊຸກຍູ້ການບໍລິຈາກແລະອື່ນໆ ລູງງ່ຽງ ຫູຟັງ …
            “ຕອນບ່າຍມື້ນີ້ເຮົາຊິສະເໜີໃຫ້ທຸກໆພາກສ່ວນມາປະຊຸມປືກສາຫາລືກັນ ເລື້ອງເປັນຕາຍ
   45       ແນວນີ້ຕ້ອງໄດ້ຊ່ວຍແກ້ໄຂຢ່າງຮີບດ່ວນ” …


                                                             ວິເສດສະແຫວງສືກສາ ຄົນຢ່າງລູງກຳ ່ໃນລຳເຊສະອື້ນ (1995)




2213-0581                                                         Turn over / Tournez la page / Véase al dorso
                                                –4–                M13/1/AXLAO/HP1/LAO/TZ0/XX

2.

                 ຫລາຍສຳ່ໄມ້ ໃນປ່າອະນັນໜັກ
                 ຫາລຳເປັນ ຂອງຫອມແກ່ນຈັນບໍ່ມີໄດ້
                 ຄົນເຕັມບ້ານ ຄາເມມີມາກ
                 ຫາຜູ້ຕ້ອງ ມະໂນໄທ້ບໍ່ມີ …
             5   ຮຽມກ່າວຫລີ້ນ ພໍສວ່າງມະໂນເຫງົາ
                 ມິໃຊ່ສວຍສີໃຜ ສະໜ່ອຍພໍພຽງນ້ອຍ
                 ເຈົ້າຜູ້ປັນຍາສ້ຽມ ແຫລມຄົມຄົງສ່ອງເຫັນຕີ໋
                 ຮຽມຫາກໄຂແຕ່ຊັ້ນນອກໄວ້ …
                 ຄັນບໍ່ມີເຟືອຍໄມ້ໄຟບໍ່ລາມໄໝ້ປ່າ ນາງເອີຍ
            10   ມືບໍ່ໃສ່ຖໍ່ຈຳ້ ເຮືອຊິຂື້ນເຜັ່ນຜາຍ ພີ່ລື
                 ຊາດທີ່ຄູຫາຫ້ອງ ຣາຊະສີທຽວທ່ອງ
                 ບໍ່ຫ່ອນລະຖິ້ມໄວ້ ຊິໄປຊົ້ນປ່າຄາ ພີ່ແລ້ວ …
                 ຮຽມນີ້ ເປັນດັ່ງແກ້ວຢູ່ນຳ້ ໃນຖຳ້ສ່ອງບໍ່ເຫັນ
                 ມັນຫາກຕົກຈາກຂ້າງ ນຳ້ເພັດກໍຍັງຕິດ
            15   ຜິຫາກເປັນຄຳດີ ຊີກຊາວກໍຍັງໄດ້ …
                 ແກ້ວຫາກຍັງຕ່າງແກ້ວ ລືຄ່າແສນຄຳ
                 ບໍ່ໃຊ່ແນວຊາຍຜົງ ແຮ່ຊະຄອມແຄມນຳ້
                 ຫາກບໍ່ໂສດາດ້ວຍ ທັມມະໂຮງກໍຕາມໂຂກ ເສຍຖ້ອນ
                 ຫີນແຮ່ ເຈົ້າຫາກກຸມວ່າແກ້ວ ຕາມເຈົ້າຊິເບິ່ງເອົາຖ້ອນ …
            20   ໄຜບ່ໍຈໍາໃຈເຈັ້າ ກິນສານຂອງເບື່ອ ເມົານາ
                 ເຈົ້າຫາກເປັນຜູ້ຮູ້ ສັງມາໃຫ້ເພິ່ນເຕືອນ
                 ຍອດບຸ່ນເຈົ້າພັດວ່າ ຫວານກວ່າອ້ອຍ ເມື່ອໜ້າຫາກຊິເຫັນດອກນາ
                 ອ້ອຍຫວານພອຍວ່າສົ້ມ ໃຫ້ລອງຊີມພໍຮູ້ຂ່າວ …
                 ເມື່ອຊິໄຂລະຫັດໃຫ້ ດອມຜົມ ພົ້ນສ່ວນໄປນັ້ນ
            25   ຄັນວ່າໄຂຕໍ່ແຂ້ວ ມັນຊິຮູ້ຢາກກິນ
                 ເມື່ອຊິໄຂຕໍ່ຫູສອງກຳ້ ກໍລົມຜ່ານພັດອອກໄປນັ້ນ
                 ເມື່ອຊິເວົ້າຕໍ່ໜ້າ ຕາຊ້າຍກໍເຫລືອບແລ
                 ເມື່ອຈັກໄຂລະຫັດໃຫ້ ດອມແຂນຊິຖິ້ມຖ່ວງໄປແລ້ວ
                 ມັນຈັກລະຖິ້ມໄວ້ ເໜືອໃຕ້ທ່າເທິງບໍ່ຮູ້
            30   ເມື່ອຈັກໄຂຕໍ່ດັງສອງກຳ້ ກໍກົວຈາມຟົງເຝືອນໄປແລ້ວ
                 ເມື່ອຈັກໄຂຕໍ່ເສື້ອ ກໍຊັງເມັນທັງເຮືອດ


                                                              ບໍ່ມີຊື່ຜູ້ແຕ່ງ ລຶປພະສູນ (ຫນັງສືໃບລານບໍ່ຮູ້ປີແຕ່ງ)




2213-0581
