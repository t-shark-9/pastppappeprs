M13/1/AXITA/HP1/ITA/TZ0/XX




     22130109

ITALIAN A: LITERATURE – HIGHER LEVEL – PAPER 1
ITALIEN A : LITTéRATURE – NIVEAU SUPÉRIEUR – ÉPREUVE 1
ITALIANO A: LITERATURA – NIVEL SUPERIOR – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2213-0109                                                                                 4 pages/páginas
                                                           © International Baccalaureate Organization 2013
                                                        –2–                    M13/1/AXITA/HP1/ITA/TZ0/XX

Scrivi un commento letterario su uno dei passi seguenti:

1.

                   Il paese di cui parlo è […] stanco e solitario; vi sono molte donne; gli uomini che fanno i
            pescatori hanno paura del mare, ed è pericoloso navigare con loro perché al più piccolo incidente
            si fanno prendere dal pànico. Ma i migliori di loro e i più audaci hanno emigrato. Come tutti gli
            abitanti dei paesi solitari, credono alla fortuna improvvisa. Perciò vi sono case abbandonate, e fa
      5     impressione vedere in alcune di esse, con porte e finestre divelte, l’erba che cresce sul focolare.
            Tuttavia è un luogo molto frequentato dai forestieri, vi si trova gente d’ogni parte del mondo, non
            si sa perché arrivata e rimasta qui per lunghe stagioni. Si vede sùbito che non è gente ricca, spesso
            neppure agiata; qualche volta è povera addirittura. Fugge le città, le regioni fredde e cattive,
            le leggi della vita civile, e la necessità. […]
     10            Io sono venuto qui per lavorare. Ho occupato un appartamento di due stanze con una
            terrazza. Dalla terrazza si vede il mare come se venisse avanti per un pendio, e le barche che
            escono la sera debbano percorrere una faticosa salita. Sotto la terrazza c’è un orto, verde, col
            nespolo serrato e ordinato, la vite e il fico. Tutto è verdissimo. L’orto s’interrompe a un certo
            punto, diventa una roccia, alta, e un salto sul mare; su questo si tengono due olivi grigi, e dietro il
     15     grigio è l’azzurro del mare. Siccome vi devo stare due mesi, ho pensato meglio di farmi qualche
            rifornimento; sulla strada passano a varie ore i carretti di verdura, e uno, ogni due o tre giorni,
            che porta vino. Ho un ripostiglio col vino, un vino bianco e amabile. Mi sembra di essere
            diventato ricco.
                   Mi sveglio la mattina alle sei. A quell’ora odo lo scampanio delle capre ed è la lattaia;
     20     munge sotto i miei occhi le bestie, e va da una all’altra per mettermi insieme la mia tazza di latte.
            Quando le capre arrivano quassù sono state munte troppo. Mentre la lattaia va dall’una all’altra,
            le bestie si arrampicano su un muricciolo ad addentare i racimoli d’una vite, e ritte sulle zampe
            di dietro lambiscono i fiori della mentuccia. Per quanto io abbia una donna di fatica, mi piace
            di uscire sulla strada a vedere questa faccenda. Non perché la lattaia sia bella. È bella invece
     25     una pastora che passa alle cinque, un’adolescente, ha gli occhi verdi, cammina scalza, è fresca
            e pulita, ha la pelle color del miele. Ma ho già notato che qui le donne non hanno di bello che
            gli occhi. Se mai, sarei proprio qui per non parlarne e non pensarvi. La mattina, stando sulla soglia
            della porta, vedo delle iscrizioni sul muro. Qualcuno vi ha tracciato nomi di donne che abitarono
            prima di me queste due stanze. Deve essere stato qualche solitario ammiratore pel quale scrivere
     30     un nome sul muro è un modo di confidarsi, di rendersi conto di quelle lettere messe insieme come
            d’una fisionomia. Ora queste donne che abitarono qui sono andate in una casa solitaria, su una
            spiaggetta remota. Un giorno di questi andrò a vedere. Dicono che vivono quasi sempre sul mare,
            sono ambedue bionde, una più giovane, l’altra più matura, dicono.
                   Le case dell’abitato sono poste a distanza l’una dall’altra. Raramente si vede qualcuno,
     35     c’è un senso di riposo e di segreto. Su qualche terrazza si affaccia talvolta una figura, una chioma
            color della paglia, donne che guardano il mare; un veliero appare al largo con tutte le vele aperte
            e gonfie, e nell’afa sembra ritagliato su un cartone grigio. Le giornate sono lunghe. Nel pomeriggio
            il caldo, il colore del mare, la luce, non lasciano riposare; stando sdraiato sul letto mi vengono a
            trovare tutti i pensieri di ieri. Sono stanco e sveglio nello stesso tempo; sarà l’effetto del mutamento
     40     d’aria. Non farò nulla per qualche giorno, poi mi metterò a lavorare. Avrò diritto a un po’
            di riposo. La mattina, se riuscissi a star fermo, combinerei qualche cosa; alle sei invece lo
            scampanio delle pecore mi invita fuori; poi aspetto, alle otto, la ragazza che viene con la sporta
            dei pesci, se ne voglio; è una ragazza scalza, coi capelli rossi, già adulta; più tardi viene quella del
            cestello con le uova e mi guarda fredda coi suoi occhi bianchi e neri: non vi sarebbe bisogno che vi


2213-0109
                                                      –3–                  M13/1/AXITA/HP1/ITA/TZ0/XX

   45       andassi proprio io, ma queste visite m’interessano, le aspetto. Se non vengono mi pare che manchi
            qualche cosa; queste visitatrici si fermano sulla soglia della porta, mettono le mani nel cestino,
            a indicare la roba, e dicono: – Volete? – Forse mi credono uno straniero. Poi c’è una donna
            che mi porta l’orcio dell’acqua, non più giovane. Sul pavimento rimane l’impronta polverosa
            del suo piede nudo. Penso che forse ho fatto male a venirci da solo; eppure l’ho desiderato per
   50       tanto tempo.

                                                                              Corrado Alvaro, Il mare (1934)




2213-0109                                                     Turn over / Tournez la page / Véase al dorso
                                                                      –4–                          M13/1/AXITA/HP1/ITA/TZ0/XX

2.

                                                         Sotto la mia finestra…

                                                          Sotto la mia finestra
                                                   al mite sol d’aprile spalancata
                                                   rompe d’un tratto un suono di chitarra,
                                                   una gaia strappata*,
                                             5     preludio a una gioconda frenesìa
                                                   di note, quasi un urlo d’allegrìa,
                                                   uno scoppio di balda giovanezza
                                                   riboccante d’ardore
                                                   e d’impeti d’amore
                                           10      e di gioia, e di forza, e di follìa.

                                                          Dalla mia scrivania
                                                   io levo gli occhi un po’ stanchi e la testa
                                                   grave… Oh, fa bene un palpito di vita
                                                   gagliarda! Un po’ di festa
                                           15      spensierata! Oh felice o tu che vai
                                                   certo a trovar la bella fidanzata
                                                   che sulla soglia, nella blanda sera
                                                   ti attende, inebrïandosi all’odore
                                                   che porta il vento della primavera;

                                           20             e la pupilla nera
                                                   splende al giunger del suono, e il piede batte
                                                   al ritmo della musica gioconda,
                                                   e sovra il collo d’un candor di latte
                                                   come piume leggère all’aria tremano
                                           25      le fini ciocche della chioma bionda.
                                                   M’affaccio alla finestra… il sonatore
                                                   è sempre là, col mento all’aria; ha seco
                                                   un cane; un can che con pietoso amore
                                                   lo guarda… Il baldo chitarrista è cieco!

                                                                                        Vittoria Aganoor, Leggenda eterna (1900)



*    una gaia strappata: Colpo d’arco sulle corde di uno strumento; qui, trattandosi di chitarra, dovrà intendersi
     che il colpo sia dato col plettro o con le dita




2213-0109
