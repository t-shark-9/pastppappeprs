M13/1/AXEST/HP1/EST/TZ0/XX




     22130069

ESTONIAN A: LITERATURE – HIGHER LEVEL – PAPER 1
ESTONIEN A : LITTÉRATURE – NIVEAU SUPÉRIEUR – ÉPREUVE 1
ESTONIO A: LITERATURA – NIVEL SUPERIOR – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

2 hours / 2 heures / 2 horas


INSTRUCTIONS TO CANDIDATES
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2213-0069                                                                                 3 pages/páginas
                                                           © International Baccalaureate Organization 2013
                                                –2–                 M13/1/AXEST/HP1/EST/TZ0/XX

Kirjutage kommentaar ühele järgnevaist:

1.

                 Tuul oli eile tugev.
                 Paplid sahisesid ja krabisesid,
                 kanaliäärne tee kadus kaugemal hämusse,
                 sadas vatti nagu sadanuks lund.

             5   Isa loengud –
                 samal ajal nagu praegugi, enneõhtusöögiaeg,
                 ta võtab meid ühes ja viib „valdusi vaatama“;
                 see tähendab lüheldast jalutuskäiku maanteeni,
                 mööda teed sada meetrit ja ringiga tagasi –
            10   „Pappel, ladina keeles populus,“ ta alati mainib,
                 „Kasvab kiiresti nii kõrgusesse kui ka maasse,
                 oma juurtega hoiavad need otse kuninglikud puud pinnast kinni.
                 Ühe papli juurestik võib ulatuda kümnete
                 ja kümnete meetrite kaugusele,
            15   ja oma juure saab ta alla, nagu pajugi,
                 kasvõi maasse torgatud vitsast.
                 Näete, see sama allee –
                 vesi ja tuul oleks ammu viinud pinnase kaasa,
                 meie põllud võlgnevad oma püsi erosiooni takistavatele jõududele“.
            20   Isa rääkis pikalt ja tema laused lohisesid ümber nurga,
                 ta võis alustada ning lõpetada sellesama
                 mõttega alles koju tagasi jõudes.
                 Ta alustas nagu tavaliselt paplitest,
                 seejärel jõudis erosiooni juurest turbani, turbaga seoses
            25   rääkis Sint Jami ajaloost, kõrbest, Ristija Johannesest,
                 Salome’st kõneldes peatus linakasvatusel, ja naisel kui niisugusel,
                 Meetjeslandi nime päritolu seletas ta Charles V eest
                 peidetud noorte naistega,
                 (meie vennaga teadsime tema loenguid juba peast,
            30   seepärast mõtlesimegi noortele naistele
                 ja ei pööranud suuremat tähelepanu),
                 ning jõudis noorikute juurest omariikluseni,
                 rahva ja keele kestmiseni,
                 ning sealt jälle paplite ning juurte juurde –
            35   sel hetkel astusime jälle majja ning isa suudles ema põsele.

                 Aga jaa, eile oli tugev tuul, paplid pudutasid,
                 õnneks teisele poole, majast eemale,
                 meil olid kõik aknad lahti, tekkinud tõmbetuul paugutas uksi,
                 mille peale ma alati ehmatasin – uks kääksatas aeglaselt,
            40   kogus hoogu ning lendas suure kõmakaga kusagil majas kinni.
                 […]

                                           Kaur Riismaa, Me hommikud, me päevad, õhtud, ööd (2011)

2213-0069
                                                       –3–                  M13/1/AXEST/HP1/EST/TZ0/XX

2.

                   Ei või õige olla kõiges ainult halba näha.  Headus on maailmas siiski olemas.  (Püüan lahti
            riietuda oma eelarvamustest ja kõrvale jätta tunded, nii poolehoiu kui vastumeelsuse.)   Paljud
            maailma suurtest mõtlejatest on selle probleemi kallal pead murdnud, aga alles Gottfried Wilhelm
            Leibniz (1646–1716) suutis mind lõplikult veenda: headus on maailmas olemas, sest kui ei oleks
      5     headust, kui maailm oleks läbinisti kuri ja halb, siis ei tajukski keegi meist kurjust.  Kui ei oleks
            olemas valgust, ei ühtki tähte ega tulesädet, siis me ei suudaks tajuda pimedust ega kannatada selle
            all.  Kui kogu maailm oleks suhkrusai, ei teakski keegi meist, mis „suhkrusai“ on.

                   Kuskil tänaval lebab kass.  Ta karv on sile ja läikiv.  Tema eest on hästi hoolitsetud.  Kolm
            korda päevas on ta saanud piima, pühapäeviti isegi koort, teisipäeviti ja reedeti värsket kala ja
     10     teistel päevadel kassitoitu märgist „KIT-E-KAT“ või „PUSSI“.   Teda on silitatud, teda on
            armastatud.  Auto, mille alla ta jäi, kuulus perekonnaisale viie lapse ja korralike elukommetega.  
            Sõiduk oli ostetud selleks, et lapsed pääseksid linnast välja maaõhku hingama.  Kassi allajäämise
            õhtul ruttas perekonnaisa pikemalt ärireisilt tulles koju oma armastatud abikaasa ja ootavate laste
            juurde – tal oli neile igaühele kaasas šokolaaditahvel pähklitega.  Tänavavalgustus oli nõrk ja ta ei
     15     näinud kassi.  Loom kaotas kohe teadvuse ja suri ilma valuta.  Ta tagumiste jalgade tõmblemine oli
            pelk närvirefleks.  Võib-olla virvendas tal sel ajal ajus veel viimne magus unenägu.

                   Võib-olla on elu ainult unenägu, mõtleb Monika.   Päevad virvendavad mööda, üks teise
            sarnane, aga ometi kõik erinevad.   Kui sirutada käsi välja, libiseb kõik sõrmede vahelt, kaob,
            ununeb, jääb järele ainult number kalendris.  Esmaspäev.  Lilian Holm sureb, aga mitte haigusesse,
     20     mille pärast teda raviti.  Õhtul praeb Monika räimi.  Teisipäev.  Nad magavad lahtise akna all.  
            Ivo liigutab ennast unes.  Kolmapäev.  Monika küsib hommikul Ivolt, mida ta unes oli näinud, aga
            Ivo ei mäleta.  Õhtul räägivad nad jälle pikalt Taaviga.  Neljapäev.  Imelik kurbus valdab Monikat
            kogu hommikupoole.

                                                                                Helga Nõu, Tiiger, tiiger (1969)




2213-0069
