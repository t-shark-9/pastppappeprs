M13/1/AXSWE/HP1/SWE/TZ0/XX




     22130201

SWEDISH A: LITERATURE – HIGHER LEVEL – PAPER 1
SUÉDOIS A : LITTÉRATURE – NIVEAU SUPÉRIEUR – ÉPREUVE 1
SUECO A: LITERATURA – NIVEL SUPERIOR – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

2 hours / 2 heures / 2 horas


INSTRUCTIONS TO CANDIDATES
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2213-0201                                                                                 3 pages/páginas
                                                           © International Baccalaureate Organization 2013
                                                       –2–                M13/1/AXSWE/HP1/SWE/TZ0/XX

Skriv en kommentar till en av de båda texterna:

1.

                  Kylan håller i sig.  Han går över långsamt krasande is.  Vinden pressar en iskallt brännande
            mask mot kinder och panna.
                  Snart har fingrarna som griper om säckarna domnat bort i kylan.
                  Han är så matt av hunger att benen knappt bär honom.   Viljan att röra sig framåt finns,
      5     men den viljan kämpar i ett tomrum.
                  Inte heller kan han sätta sig ned.
                  Han tänker på vad hans far brukade säga om att det en gång varit så kallt i gettot att till
            och med saliven frusit i munnarna på folk.  Skulle de då hitta honom här, på samma sätt som han
            hittade Samstag?  Stupad på väg hem med sina patetiska vedsäckar.  Stöldgods dessutom.
     10           Alltså rör han sig framåt ändå.  Natthimlen är som en hjälm han bär nertryckt över pannan.
            Nedanför den öppnar blicken bara en smal tunnel framför honom.   Genom den förflyttar han
            sig utan att stanna eller se sig om för att förvissa sig om att det inte finns någon annan där ute
            i mörkret, under himmelshjälmen, som kan se honom och följa vart han går.
                  Han går förbi Praszkiers verkstad, viker in på Okopowagatan och är framme igen vid hörnet
     15     av Zagajnikowa.  Längs med vägrenen och bakom trädgårdsstängslen ligger valkar av snö som
            hunnit smälta och frysa till igen.  Men snön är orörd.  Inga rester av fotavtryck någonstans efter
            vad han kan se.  Om han nu alls förmår se något längre.  Hans blick är grumlig, den svullnar så fort
            han försöker få den att fästa vid någon.
                  Han är så svag nu att han måste luta sig mot allt han kommer åt.
     20           Trädgårdsgrind, husvägg; sedan dörren som leder in i tamburen, och från den (gudskelov!)
            mörka tamburen ner i den skyddande källaren.

            Allt som behövs har han redan samlat ihop.   Som till exempel tjärpapper att lägga i botten
            på ugnen så att fukten inte får veden att surna.   Han skjuter in några ännu inte avlövade
            ekkvistar och bygger upp ett litet torn av brädbitarna han samlat.  Elden tar sig nästan med en gång,
     25     han låter den brinna i tvärdrag och stänger sedan omsorgsfullt luckan för att värmen ska sprida sig
            i rummet och inte bara fördunsta.
                  Säkert känns röken från elden flera kilometer härifrån.
                  Men han bryr sig inte.  Elden i ugnen strålar och suger lugnt och mäktigt, han börjar rentav
            svettas inuti Feldmans stora rock.   Svett drivs i stora flak ur kroppen på honom, till och med
     30     ansiktets stelfrusna hud svettas.  Det rinner kring öron och läppar och ögon.
                  Och han känner sig i det lika oväntade som förföriska behag han skapat omkring sig nästan
            som en djävul i sitt gryt eller sin håla.  Fullkomligt förhatlig i sin oansvarighet.
                  Nu kan de komma.

                                                             Steve Sem-Sandberg, ur: De fattiga i Lódz (2009)




2213-0201
                                  –3–                M13/1/AXSWE/HP1/SWE/TZ0/XX

2.

                      Genom sjön, genom vattnet

                 Bokarna står där, väldiga, orörda,
                 doppade i tid: jag vandrar
                 genom gula höga lövsalar
                 och lyssnar till de öppna
             5   ackorden: oktober, det som gråter här,
                 gråter inåt,
                 träbryggan har druckit säven torr.
                 De underjordiska bambuflöjterna ljuder

                 genom sjön, genom vattnet, vinden är
            10   blyet som hälls ner i stenformerna.

                 Jag råkar till slut hamna
                 på den strandremsa
                 där du och jag en sommardag älskade
                 i det korta torra gräset.
            15   Det finns ett du i alla dikter,
                 ett mod eller en stor rädsla, det finns
                 stjärnbilder inristade precis här.
                 ekrar av blått i flyttfåglarnas öga, orden
                 du skrattande lärde mig att uttala.
            20   Och den svarta portugisiska
                 som talas i Mocambique
                 är fortfarande det mjukaste språk
                 jag känner till.
                 I mina öron låter alla era ord runda och mäktiga,
            25   som vårt ”älska”
                 eller ”frihet”.

                 Dagar då jag
                 står med slutna ögon
                 och känner efter.  Som av en hård
            30   spark, som av en smekning.
                 Din ljusblå, korta sommarklänning
                 fladdrar sen bort genom det brinnande lövverket.
                 Vädret byter kön.  Den mörka sjön
                 hårdnar.

                            Johannes Anyuru, ur: Det är bara gudarna som är nya (2003)




2213-0201
