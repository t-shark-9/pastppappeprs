M13/1/AXBOS/HP1/BOS/TZ0/XX




     22130025

BOSNIAN A: LITERATURE – HIGHER LEVEL – PAPER 1
BOSNIAQUE A : LITTéRATURE – NIVEAU SUPÉRIEUR – ÉPREUVE 1
BOSNIO A: LITERATURA – NIVEL SUPERIOR – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2213-0025                                                                                 3 pages/páginas
                                                           © International Baccalaureate Organization 2013
                                                         –2–                  M13/1/AXBOS/HP1/BOS/TZ0/XX

Napišite književni komentar na jedan od niže navedenih odlomaka:

1.

                   Tada je unišao Jakov i prišao komori s buteljama, istrusio čašacu.   Mišković se trgnuo
            iz zanosa i pozorno ga motrio.   I najedanput, što se često dešava osamljenim, zapostavljenim
            ljudima, koje more teške, tmurne misli, on je zaželio da se razgovori, da rekne ta svoja unutrašnja
            prokuhavanja još kojem ljudskom biću, da im se ispovjedi, premda je negdje u sebi dobro znao
      5     da će ga popljuvati i ismijati, da će slegnuti ramenima i reći koješta.  Ali Mišković je bio u takvu
            stanju da bi se izgovorio i kakvom kamenu, a ne Jakovu Tomaševiću, koga vrlo slabo zna, i u
            životu je s njim progovorio svega nekoliko riječi:
                   — Gospodine — obratio se on Jakovu nekako naročito toplo i povjerljivo — znate li vi
            onu pjesmu: »Aoj, Bosno, sirotice kleta?«  Znate.  Eto ja sam sjedio ovdje i mislio o toj pjesmi,
     10     o suncu, koje nad njom davno već ne šeta, o gustim pomrčinama, koje su je obuzele.  Jeste, guste su
            pomrčine pale na nju, a mi skrštenih ruku gledamo kako pada i propada u tami.  Civilizacija, radio,
            gramofon, standard-roba, procenat, profit, Evropa.  Nije stvar u tome, u vjekovnoj zapuštenosti,
            u robovanju je stvar, gospodine!  Maloprije su gospoda ovdje — i on mahnu rukom prema salonu,
            u kome je brenčao klavir i smijeh — ružila seljaka, i rekla da je glup i natražan, da je nečist i stoka.  
     15     Ulij mu svjetlo u glavu, okupaj ga, podigni, osiguraj mu bolju egzistenciju.  Ta njega su uvijek
            tukli, gospodine, i kako bi mogao drukčiji biti.  Kažite to vi meni.  Varaju ga da se brinu za njega,
            a ovamo i dušu bi mu ispili kad bi mogli.   Pa mu se još i rugaju.   Jest, treba raditi za narod,
            ali kako … pošteno, sa svijetlim, čistim namjerama da mu pomogneš, da bude i on čovjek, a ne
            rđetina.  Ta njega svi iskorišćuju, kao lešinari su ga popali.  I ako nećemo sami da se trgnemo,
     20     da mu priđemo, trgnut će se on sam.  Ja u to vjerujem, to me još i jedino drži na svijetu, ta vjera
            u probuđenje, gospodine!   Bosna spava, ali kad se probudi i progleda!   Kad se osvijesti kmet
            Marko i Ivo?!
                   »Čemu to«, gleda ga Jakov, »šta se mene tiče nekakva Bosna u pomrčini.   Kmetovi i
            ostala bagaža.   Seljak je lopov pa ti govorio šta hoćeš.   Uspjeh, uspjeh i nema pomrčine,
     25     nema ničega.   Šta, trideset sam godina slušao ja tri riječi: šljive, krmci, kukuruz i više neću;
            hoću da reknem — slušao sam.  A Bosna neka spava.  Šta joj drugo i preostaje!  Samo, ovaj mladić,
            ovaj seka-Persin sin izgleda da je trešten pijan …«  Reče:
                   — A krpicu mokru na glavu da vam donesem, šta velite?
                   Ali mladić nije bio pijan, podigao se i izašao kao postiđen, pošao u noć, dok ga je Jakov
     30     u čudu posmatrao.  Tama je bila vani nabujala krošnjama drveća i mirisom lišća što je slijetalo.  
            Kroz granje i rešetke ograda odražavalo se svjetlo iz soba Miše Tomaševića, bijelo i prelomljeno
            otkrivajući plodove po voćkama.  Sa zvucima klavira prepletalo se zrikanje popaca, žaba, šumovi
            i komešanje noći iz bašta, džbunova i zelenih živica u jasna, srebrena zvonca.  Mišković je išao.  
            Mjesec je putovao s njim, krvavo rumena tepsija nad krovovima, nad njegovim ramenima.
     35            U blagovaoni je još stajao Jakov i čudio se.   Prišao je onda opet komodi, natočio
            čašicu — na eto, govorio je, pijan po svoj prilici nije, ne tetura, ali je budala, što je još gore — i
            uputio se salonu.

                                                                       Novak Simić, Veče kod Tomaševića (1973)




2213-0025
                                   –3–                M13/1/AXBOS/HP1/BOS/TZ0/XX

2.

                   NEKE ODGONETNUTE TAJNE

                 Ispod ovog božanskog, svevidećeg oka,
                 kojeg naslućujemo samo, kriju se strašne
                 stvari.  Noćna životinja sova tek je dio
                 te metafore užasa.  Mirijade zvijezda
             5   i vrtlozi novih galaksija dolaze poslije.
                 Sad znam da zvijezde su ljepljive
                 i upućuju na boje — masne sklone padu.
                 Otuda komete i repati rojevi.  Njihovo
                 poniranje u dubine svemira ne nosi
            10   sobom nikakav čin slobode — kao kaplje
                 na zaleđenoj pozadini mračnog stakla,
                 neke najednom kliznu, i jurnu u vlastitu
                 propast.

                 A uvijek ostave za sobom svijetao trag.

                       Hamdija Demirović, Antologija bošnjačke poezije XX vijeka (1995)




2213-0025
