M13/1/AXSWE/HP2/SWE/TZ0/XX/M




         MARKING NOTES
   REMARQUES POUR LA NOTATION
    NOTAS PARA LA CORRECCIÓN


                    May / mai / mayo 2013

        SWEDISH / SUÉDOIS / SUECO A:
         LITERATURE / LITTÉRATURE /
                LITERATURA

                        Higher Level
                      Niveau Supérieur
                       Nivel Superior

                  Paper / Épreuve / Prueba 2



7 pages/páginas
                              –2–        M13/1/AXSWE/HP2/SWE/TZ0/XX/M




These marking notes are confidential and for the exclusive use of
examiners in this examination session.

They are the property of the International Baccalaureate and
must not be reproduced or distributed to any other person
without the authorization of the IB Assessment Centre.
                                              –3–          M13/1/AXSWE/HP2/SWE/TZ0/XX/M


Dramatik

1.   En acceptabel upp till bra uppsats lyckas på ett hyfsat sätt identifiera några i sammanhanget
     relevanta scenanvisningar och visa något så när övertygande hur dessa bidrar till
     presentationen av temat/temana i verken. De valda exemplen tjänare vidare som stöd i en
     relevant jämförelse av verken och åtföljs i bästa fall av ett omdöme om hur dramats
     genredrag utnyttjats.

     I en bra upp till utmärkt uppsats lyckas eleverna med väl valda exempel bland pjäsernas
     scenanvisningar mycket övertygande visa hur dessa bidrar till presentationen av temat/temana
     i verken. Jämförelsen av verken är välgjord och det finns ett lika välgrundat omdöme.


2.   En acceptabel upp till bra uppsats visar en relevant förståelse av det som är de tre
     grundstenarna i de flesta dramer. Eleverna visar också något så när tillfredsställande hur
     minst två dramaförfattare har hanterat dessa element. Dessutom förväntar man sig något om
     hur hanterandet av dessa tre grundstenar påverkat helhetsintrycket av verken. Dessutom
     innehåller dessa uppsatser en relevant jämförelse av verken med ett ev tillhörande omdöme
     kring hur genredragen utnyttjats.

     I en bra upp till utmärkt uppsats visar eleven med övertygande exempel på en utmärkt
     förståelse av de tre grundstenarna och inte minst hanteringen av dessa. Dessutom följs detta
     upp med en övertygande framställning av hur helhetsintrycket påverkats av hanteringen av de
     tre viktiga enheterna tid, rum och tema. De viktiga inslagen av jämförelse mellan verken och
     ett övergripande omdöme kännetecknas av övertygande exempel och välgrundade argument.


3.   I en acceptabel upp till bra uppsats förmår eleven på ett övertygande sätt visa hur de lästa
     verken lyckats förmå läsaren att identifiera sig med karaktärerna och/eller temat i pjäserna.
     De exempel som eleven tar fram ur verken bidrar till detta. Dessutom lyckas eleven visa hur
     denna identifiering bidrar till helhetsintrycket av verken. Exemplen bidrar vidare till en
     relevant jämförelse mellan verken och kan dessutom lägga grunden till ett omdöme kring hur
     författarna hanterat dramagenres huvuddrag.

     I en bra upp till utmärkt uppsats kännetecknas de exempel som används av att de helt
     övertygar läsaren om styrkan i identifieringsförmågan med karaktärerna och/eller temat
     i verken samt vilken effekt detta haft på helhetsintrycket av verken. Inslagen av jämförelse
     mellan och värdering av verken är välfunna resp övertygande.
                                               –4–          M13/1/AXSWE/HP2/SWE/TZ0/XX/M


Lyrik

4.   I en acceptabel till bra uppsats försöker eleven med relevanta exempel visa hur poesi kan
     uttrycka något som inte går fram via det vanliga språket. Eleven diskuterar på ett rimligt sätt
     hur poetiska, språkliga drag i dikterna förmår förmedla känslor och idéer som det vanliga
     språket inte alltid kan klara av. Elevens diskussion leder vidare fram till en tydlig jämförelse
     mellan verken och ev också en värdering.

     I en bra till utmärkt uppsats kännetecknas ovanstående resonemang, inklusive välvalda
     exempel, av en elegant och uttömmande framställning. De viktiga inslagen av jämförelse
     mellan verken och värdering av hur genrekonventionerna hanterats präglas av god närläsning
     av verken och stor insiktsfullhet i analysen.


5.   I en acceptabel till bra uppsats lyckas eleven hitta några relevanta exempel på hur symbolik
     kan användas som ett medel att fördjupa läsarens upplevelse av dikterna. De valda exemplen
     fungerar vidare som grundsten i en tydlig jämförelse mellan verken, en jämförelse som
     dessutom kan innehålla inslag av värdering kring hanterandet av de genrespecifika dragen
     i verken.

     I en bra till utmärkt uppsats hanteras användningen av symbolik på ett insiktsfullare sätt, och
     de välvalda exemplen bidrar på ett tydligare vis till att övertyga läsaren om riktigheten
     i elevens argumentation. Den viktiga jämförelsen mellan verken och bedömningen av hur de
     genrespecifika dragen hanterats är välgjord respektive välgrundad.


6.   I en acceptabel till bra uppsats visar eleven upp en relevant förståelse av stildrag som till
     exempel interpunktion och kan applicera detta på de valda dikterna. Dessutom kommer
     eleven med lämpliga exempel på hur författarens utnyttjande av stildrag som bland
     annat interpunktion påverkar läsarens uppfattning av innehållet i dikterna. Elevens
     framställning inkluderar, alternativt leder fram till en relevant jämförelse mellan verken.
     Denna kan eventuellt innehålla inslag av omdöme/värdering vad gäller hanterandet av
     genrekonventionerna.

     I en bra till utmärkt uppsats kännetecknas uppsatsen av elegantare struktur och en
     framställning som går mer på djupet och därmed är mer övertygande. De för uppsatser av
     denna kaliber viktiga inslagen av jämförelser mellan verken och omdöme/värdering kring de
     genrespecifika dragen präglas av stor insiktsfullhet.
                                               –5–          M13/1/AXSWE/HP2/SWE/TZ0/XX/M


Noveller

7.   I en acceptabel till bra uppsats visar eleven en relevant förståelse av begreppet bifigur, och
     de exempel på dessas påverkan på framställningen av huvudfiguren känns om inte helt
     övertygande så åtminstone relevant. Framställningen inkluderar vidare inslag av jämförelse
     mellan verken och det kan i bästa fall dessutom påträffas inslag av omdöme/värdering vad
     gäller hanterandet av de specifika genredragen.

     I en bra till utmärkt uppsats presenteras bifigurernas betydelse i verken, och framför allt
     betydelsen för läsarens bild av huvudfiguren, av mycket övertygande exempel och dessa
     fungerar vidare elegant i elevens argumentation. De verkjämförande exemplen och inslagen
     där uppsatsen hanterar omdömen kring genrehanteringen kännetecknas av stor insiktsfullhet.


8.   I en acceptabel till bra uppsats hanterar och jämför eleven på ett relevant sätt både öppningen
     och avslutningen i de valda verken. Elevens definition av öppning och avslutning känns
     också relevant i sammanhanget, liksom analysen av stilmedel. Vidare framgår det tydligt
     vilken vikt eleven fäster vid framställningen av dessa, också med tanke på hur de används
     i novellens helhetskomposition. Den jämförelse som krävs ska också ske på ett relevant sätt
     mellan verken, och den kan i bästa fall leda fram till en utvärdering av hur de genrespecifika
     dragen i verken har hanterats Den jämförelse som krävs ska också ske på ett relevant sätt
     mellan verken, och den kan i bästa fall leda fram till en utvärdering av hur de genrespecifika
     dragen i verken har hanterats.

     I en bra till utmärkt uppsats kännetecknas framställningen förutom av en god struktur och
     elegans i framställningen av ett mer nyanserat resonemang vad gäller aspekterna ovan.
     Jämförelsen och utvärderingen präglas av stor förståelse av verken och skärpa i analysen.


9.   I en acceptabel till bra uppsats görs en övertygande distinktion mellan begreppen i frågan.
     Dessutom kännetecknas resonemanget, inklusive en analys av stilmedel, framför allt av en
     relevant hantering av ”klassiska motiv” och ”eviga teman”. Vidare ställs hanteringen av
     dessa i en acceptabel relation till det begränsade utrymmet i en novell. Resonemanget leder
     dessutom till en relevant jämförelse mellan verken och kan eventuellt innehålla inslag av
     utvärdering/omdöme kring hanteringen av genrekonventionerna.

     I en bra till utmärkt uppsats är det framför allt de välvalda exemplen och den eleganta
     framställningen av den övertygande argumentationen som faller läsaren i ögonen, förutom hur
     jämförelsen mellan verken inklusive den övertygande genreutvärderingen lyfter slutintrycket.
                                                –6–          M13/1/AXSWE/HP2/SWE/TZ0/XX/M


Non-fiction: Biografier, självbiografier, essäer, reseskildringar och reportage

10.   I en acceptabel till bra uppsats visar eleven på en relevant hantering av begreppet ”tid” i de
      valda verken. Så kan förutom hanteringen av den uppenbara kronologin i verket också sådant
      som till exempel tempo och spänning kommenteras. Eleven både undersöker och jämför hur
      tidsbegreppet i stort hanterats i och mellan de valda verken och de exempel ur verken som
      anförs känns relevanta. Dessutom kan en värdering av hur genredragen hanterats förekomma.

      I en bra till utmärkt uppsats lyckas eleverna med i relation till frågan välvalda exempel och på
      ett uttömmande sätt i en elegant uppbyggd och välskriven text både undersöka och jämföra
      minst två non-fictionverk. Inslagen av jämförelse mellan verken och de där hanterandet av de
      genrespecifika dragen bedöms lyfter dessa uppsatser.


11.   I en acceptabel till bra uppsats lyckas eleven på ett någorlunda övertygande sätt via relevanta
      exempel visa hur författarna gått till väga för att framhäva betydelsen av speciella möten eller
      träffar i sina verk. Dessa exempel leder vidare fram till en relevant jämförelse mellan verken,
      där man eventuellt också påträffar synpunkter kring hur väl de genrespecifika dragen tagits
      till vara.

      I en bra till utmärkt uppsats kännetecknas det ovanstående dessutom av mer övertygande
      exempel och en mer djuplodande och elegantare framställning. Framförallt kanske är det
      jämförelsen mellan verken och inte minst omdömet kring hanterandet av de genrespecifika
      dragen som dominerar det positiva intrycket.


12.   I en acceptabel till bra uppsats försöker eleven någorlunda övertygande med relevanta
      exempel ur verken instämma i eller bemöta påståendet i frågan. Oavsett ståndpunkt måste det
      till en relevant jämförelse mellan verken och eventuellt också en utvärdering av hur
      genrekonventionerna hanterats.

      I en bra till utmärkt uppsats kännetecknas svaret förutom av ovanstående dessutom av ett mer
      nyanserat och mer djuplodande resonemang, framställt i en snygg och välskriven form.
      Den föreskrivna jämförelsen mellan de valda verken kännetecknas av välfunna exempel, och
      de omdömen som avges angående hanterandet av de genrespecifika dragen är helt
      övertygande.
                                                –7–          M13/1/AXSWE/HP2/SWE/TZ0/XX/M


Romaner

13.   I en acceptabel till bra uppsats lyckas eleven med relevanta exempel ur minst två av de
      romaner som studerats på ett rimligt sätt visa hur författarna använt sina karaktärer och
      relationerna dem emellan för att förstärka hanteringen av böckernas tema(n). Dessutom
      används elevernas exempel till en relevant jämförelse mellan verken, en jämförelse som också
      kan innehålla en utvärdering av hur de genrespecifika dragen hanterats.

      I en bra till utmärkt uppsats är valet av karaktärer, och exempel ur skildringen av förhållandet
      mellan dessa, gjorda på ett övertygande sätt och i en framställningsform som präglas av
      elegans också vad gäller språket. Inte minst övertygar exemplen som led i elevens
      argumentering för hur presentationen av verkens tema(n) förstärks tack vare interaktionen
      mellan verkens karaktärer. De föreskrivna inslagen av jämförelse mellan verken bygger på
      välfunna exempel, och den viktiga värderingen av hur de genrespecifika dragen hanterats
      präglas av stor insiktsfullhet.


14.   I en acceptabel till bra uppsats försöker eleven presentera en relevant definition av begreppet
      ”sociala frågor”. Vidare framgår det i uppsatsen i vilken utsträckning, och med vilken
      betydelse för helhetsintrycket, dessa sociala frågor behandlas. Dessutom jämförs verken
      i detta avseende på ett relevant sätt och kanske blir de också bedömda utifrån hur de
      genrespecifika dragen hanterats.

      I en bra till utmärkt uppsats övertygar definitionen av begreppet ”sociala frågor” och de
      exempel ur minst två av verken som eleven presenterar präglas av djuplodande förståelse av
      verken och dess tema(n). Vad gäller elevens uppfattning om hur hanteringen av de sociala
      frågorna påverkar helhetsintrycket av verken så presenteras denna på ett både övertygande
      och elegant sätt. De viktiga inslagen av jämförelse och utvärdering/omdöme kännetecknas av
      djuplodande kunskap kring verken och stor skärpa i analysen.


15.   I en acceptabel till bra uppsats definierar eleven begreppen ”överraskande passager och
      vändningar” på ett acceptabelt sätt, och de exempel som framförs ur de verk som används
      känns något så när övertygande. Eleven försöker vidare tydligt visa hur de exempel som valts
      förmår hålla läsarens intresse vid liv, eller så används hänvisningarna till verken för att visa
      att påståendet inte stämmer. Viktigt är vidare att verken jämförs på ett relevant sätt, en
      jämförelse som kan inkludera en utvärdering av hur genrekonventionerna hanterats.

      I en bra till utmärkt uppsats är hanterandet av det inledande påståendet mer nyanserat och byggt
      på välvalda exempel, som visar på förståelse av verken på djupet. Hänvisningarna till verken
      används vidare i en övertygande argumentation kring sanningshalten i uppgiftens inledande
      påstående. Inte minst i uppsatser som är så här bra fungerar jämförelsen mellan verken väl och
      bidrar till ett helt övertygande omdöme kring hanterandet av de genrespecifika dragen.
