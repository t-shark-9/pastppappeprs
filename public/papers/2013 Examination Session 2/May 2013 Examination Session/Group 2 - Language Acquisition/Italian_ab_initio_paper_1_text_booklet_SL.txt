M13/2/ANITA/SP1/ITA/TZ0/XX/T




     22132817

ITALIAN AB INITIO – STANDARD LEVEL – PAPER 1
ITALIEN AB INITIO – NIVEAU Moyen – épreuve 1
ITALIANO AB INITIO – NIVEL MEDIO – PRUEBA 1

Friday 10 May 2013 (afternoon)
Vendredi 10 mai 2013 (après-midi)
Viernes 10 de mayo de 2013 (tarde)

1 h 30 m


TEXT BOOKLET – INSTRUCTIONS TO CANDIDATES

• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

LIVRET DE TEXTES – INSTRUCTIONS DESTINÉES AUX CANDIDATS

• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS

• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




2213-2817                                                                                       7 pages/páginas
                                                                 © International Baccalaureate Organization 2013
                 –2–           M13/2/ANITA/SP1/ITA/TZ0/XX/T




              Blank page
              Page vierge
            Página en blanco




2213-2817
                                                  –3–                 M13/2/ANITA/SP1/ITA/TZ0/XX/T

TESTO A


                      GLI ITALIANI E IL CIBO




      [–X–]

     Mangiare per gli italiani è molto importante. I pasti principali degli italiani sono tre.
      La colazione del mattino, il pranzo, a metà giornata, e la cena, la sera. Oltre a quelli principali,
      ci possono essere dei pasti più leggeri che gli italiani fanno tra la colazione e il pranzo o al
      pomeriggio, fra il pranzo e la cena.

      [–1–]

     Si consuma di solito dalle 12.30 alle 13.30. Fino a non molti anni fa il pasto di mezzogiorno
      in famiglia, insieme alla cena, era un momento molto importante nella giornata degli italiani.
      Ora, con le nuove abitudini di vita, sta perdendo importanza. Molte persone mangiano in
      mensa, nei luoghi di lavoro, oppure, per mancanza di tempo, prendono un panino fuori casa.

      [–2–]

     È il primo pasto della giornata e in generale si fa tra le 7.00 e le 8.00 a casa. Tradizionalmente
      a quest’ora gli italiani bevono tè, caffè o caffelatte e mangiano biscotti oppure un dolce
      (una fetta di torta, una brioche, ecc.) o pane, burro e marmellata. Da dieci o vent’anni sono
      entrati nel pasto del mattino degli italiani i cereali e lo yogurt, ma la maggior parte degli
      italiani preferiscono ancora i cibi tradizionali. Molte persone non fanno colazione a casa,
      ma vanno al bar e cominciano la giornata con una tazza di cappuccino e una brioche.

      [–3–]

     È ancora un momento importante nella vita degli italiani ed è spesso il pasto principale
      della giornata. Tutta la famiglia si ritrova a tavola per il pasto della sera verso le 19.30 o
      le 20.00 e si mangia senza fretta, parlando e discutendo. Il menù è molto simile a quello
      del pranzo.

                                                    Adattato da M. Mezzadri e P. E. Balboni, Rete (2000)




2213-2817                                                  Turn over / Tournez la page / Véase al dorso
                                            –4–               M13/2/ANITA/SP1/ITA/TZ0/XX/T

TESTO B




            Un’intervista con
            Giovanni Allevi



 Abbiamo incontrato Giovanni Allevi, un giovane pianista, compositore e direttore d’orchestra
 che, in questi anni, è diventato famoso in Italia e all’estero.

 Domanda 1: Ciao, Giovanni. Sappiamo che sei nato ad Ascoli Piceno, nelle Marche. Ora, sei
 sempre in giro per il mondo… Come ti senti ad essere una persona famosa?
 Risposta 1: Non credo di essere famoso: vado poche volte in televisione, la mia musica
 non viene suonata alla radio ed MTV non fa vedere i miei video. Molte persone non
 sanno nemmeno chi io sono, ma al tempo stesso ci sono tanti ragazzi che conoscono
 a memoria ogni nota della mia musica, che mi scrivono e che seguono con grande
 passione i miei concerti. Ecco, tra me e loro c’è un grande amore e a me basta così!
 Io voglio solo comporre musica, per pianoforte o con orchestra, e il mio più grande
 desiderio è suonarla o dirigerla.

 Domanda 2: Come ti senti quando sei sul palco e suoni davanti a tantissime persone?
 Risposta 2: Ho una grande paura e più passa il tempo, più la mia emozione aumenta!
 Però, quando arriva l’applauso, sento dentro una gioia grandissima che mi commuove.

 Domanda 3: Quando hai iniziato a suonare? Com’è nata la tua passione per la musica?
 Risposta 3: Avevo cinque anni quando ho iniziato a suonare. A casa mia, in salotto,
 c’era un pianoforte chiuso a chiave. I miei genitori mi avevano vietato di toccarlo,
 ma io desideravo tanto potere toccare i tasti e sentire i suoni che ne uscivano.
 Probabilmente il divieto di avvicinarmi al piano è stato il primo motivo del mio
 interesse per la musica e per il pianoforte, un interesse che poi è diventato una vera
 e propria ossessione.

 Domanda 4: Da bambino non ti dispiaceva restare a casa a esercitarti al piano, mentre gli
 altri erano fuori a giocare?
 Risposta 4: Da piccolo riuscivo a fare tutte e due le cose: studiavo il pianoforte e poi
 cacciavo lucertole con gli amici o andavo sullo skateboard. Intorno ai 16–18 anni
 tutto si è complicato, perché dovevo studiare il pianoforte almeno otto ore al giorno.



2213-2817
                                         –5–               M13/2/ANITA/SP1/ITA/TZ0/XX/T


Domanda 5: Pensi che la musica possa fare bene alle persone?
Risposta 5: Credo di sì. Incontro sempre le persone dopo i miei concerti e vedo che
sono sorridenti e felici. La musica aiuta la gente a sentire emozioni profonde e questo
fa sicuramente bene.

Domanda 6: Cosa consiglieresti ai ragazzi che studiano musica e sognano di diventare
musicisti di successo?
Risposta 6: Consiglierei loro di non scoraggiarsi, perché durante lo studio della musica
si incontrano molti momenti di crisi. E’ importante, poi, non smettere mai di sognare!
Il successo non è andare in televisione, ma riuscire ad emozionare anche una sola
persona.

                                                         Adattato da Giochiamo (agosto 2011)




2213-2817                                        Turn over / Tournez la page / Véase al dorso
                                                    –6–                  M13/2/ANITA/SP1/ITA/TZ0/XX/T

TESTO C


                                     Salute al computer
        Sappiamo tutti che passare molto tempo davanti al computer non fa bene alla salute; ma ormai
       il computer non è più solo uno strumento di lavoro o di studio, ma serve anche a passare il tempo
       libero con giochi o a chattare con gli amici.  Ecco che tutti stiamo al computer sempre più tempo.  
       È bene perciò conoscere alcune regole per prevenire o almeno limitare i danni alla salute che questa
  5    attività può provocare.

                                                 Innanzitutto, è molto importante la postura, cioè la
                                              posizione che prendiamo quando siamo seduti davanti al
                                              nostro computer.   Alcune ricerche hanno infatti dimostrato
                                              che il rischio di problemi alle ossa e ai muscoli può aumentare
 10                                           fino al 60 % per chi passa più di 3 ore davanti al computer.  
                                              I sintomi di questi problemi possono essere diversi: dolori alla
                                              zona bassa della schiena, dolore al collo, stanchezza, gli occhi
                                              che bruciano o lacrimano, male alle mani e ai polsi che
                                              diventano rigidi, ecc.   Tutti questi sintomi sono causati
 15                                           dalla postura sbagliata e prolungata che prendiamo sedendo
       alla scrivania.  È sbagliata la postura in cui i muscoli e le ossa della schiena subiscono uno stress
       continuo, ovvero quando le gambe sono troppo indietro o troppo in avanti, o quando le teniamo
       sono incrociate o accavallate; anche tenere il corpo troppo in avanti o troppo indietro (come nella
       figura a sinistra) è dannoso.  Dovremmo cercare di stare il più possibile con la schiena dritta.

 20     Ci sono tanti piccoli dettagli che possono aiutarci a mantenere una posizione corretta davanti al
       computer, ai quali spesso non diamo importanza: per esempio le scarpe che indossiamo influenzano
       la nostra postura.   Queste non devono essere troppo alte o troppo basse, ma devono avere dei
       tacchi bassi o medi.  Anche mangiare mentre lavoriamo al computer è un errore che ci fa assumere
       posizioni che sono scorrette e dannose alla salute.  Inoltre, ricerche scientifiche hanno dimostrato
 25    che ciò fa ingrassare.

        I medici suggeriscono di alzarsi ogni 40 minuti circa e fare una breve passeggiata per distendere
       i muscoli, anche di solo 2–3 minuti.   Infatti stare seduti troppo a lungo fa soffrire la colonna
       vertebrale.  È bene anche smettere di lavorare di tanto in tanto e fare qualche semplice esercizio
       di ginnastica.   Una buona notizia è che esistono alcuni programmi software, anche gratuiti, che
 30    possiamo installare sul nostro computer.  Questi software interrompono il nostro lavoro a intervalli
       regolari e ci mostrano gli esercizi da fare e come farli.

                                                        Adattato da: www.informagiovani-italia.com (2011)




2213-2817
                                                      –7–                  M13/2/ANITA/SP1/ITA/TZ0/XX/T

TESTO D

                        Qualche idea per una vacanza in Italia

    L’Italia è uno dei paesi più visitati al mondo. Una delle caratteristiche che rendono questo Paese
       un’importantissima meta turistica è la sua grande varietà di paesaggi: basta percorrere poche
       centinaia di chilometri e si passa dai ghiacciai e dalle alte montagne delle Alpi, alle spiagge
       meravigliose dei nostri mari. Ormai le vacanze si avvicinano e se siete turisti che amano la natura
       e gli animali, vi suggeriamo alcuni luoghi italiani da non perdere. Due sono nel nord, tre nel centro
       e due nel sud. Non serve una lunga vacanza per visitarli, ma ne vale certamente la pena.

    Italia del Nord
       Lago di Resia: È un lago artificiale che si trova ad un’altezza di 1500 metri, in Alto Adige,
       sulle Alpi tra l’Italia e l’Austria. È stato costruito per produrre energia elettrica e contiene più di
       140 milioni di metri cubi d’acqua. Quando è stato costruito, due piccole città che si trovavano nella
       valle sono state sommerse ed ancora oggi si vede il campanile di una di queste città che spunta
       dal lago.
       Acquario di Genova: È il secondo acquario più grande d’Europa, aperto nel 1992. La visita delle
       39 vasche che compongono l’acquario dura circa 2 ore e mezza. Se amate gli animali marini come
       gli squali, le foche, i delfini, le tartarughe, le meduse e molti altri, dovete assolutamente andare
       a vederlo.

    Italia centrale
       Parco Nazionale del Circeo: Si trova nella regione del Lazio, a 100 km da Roma. È un’area
       naturale protetta di 8917 ettari e comprende tanto la montagna, con le sue foreste, le sue piante
       rare e gli animali selvatici, quanto il mare, con le sue splendide spiagge e le dune di sabbia.
       L’ingresso al parco è libero e gratuito.
       Terme di Saturnia: Si trovano in Toscana sulle colline della provincia di Grosseto. In questa
       zona ci sono delle sorgenti di acqua calda e ricca di zolfo. Qui si può fare il bagno caldo anche
       d’inverno. Moltissimi turisti raggiungono le Terme di Saturnia in ogni stagione dell’anno. Oltre alle
       terme a pagamento, si può fare il bagno termale gratis alle Cascate del Mulino, ai piedi del paese
       di Saturnia.
       Cascata delle Marmore: Si trova a Terni, in Umbria, dentro ad un parco naturale di 3278 ettari.
       Con i suoi 165 metri di altezza, è una delle cascate più alte d’Europa. È stata dichiarata Patrimonio
       dell’Umanità.

    Italia del Sud
       Zoosafari di Fasano: Questo parco zoologico in Puglia, con i suoi 140 ettari, è lo zoosafari più
       grande d’Italia. Qui potrete vedere animali esotici e feroci, come tigri e leoni, senza dover andare
       in Paesi lontani e rimanendo comodi e sicuri nelle vostre automobili.
       Parco dell’Etna: Questo parco naturale sorge intorno al grande vulcano, in Sicilia. È un ambiente
       naturale magico, ricco di suoni, profumi e colori incredibili, che è bellissimo anche quando il vulcano
       non è in attività. Se vi trovate in Sicilia, dovete visitare questo territorio incantevole, che si estende
       dalla vetta del vulcano fino ai primi paesi abitati della montagna.


                                                            Adattati da: http://blogviaggi.com, www.wx1.org,
                                                                                www.parks.it/parco.etna (2012)




2213-2817
