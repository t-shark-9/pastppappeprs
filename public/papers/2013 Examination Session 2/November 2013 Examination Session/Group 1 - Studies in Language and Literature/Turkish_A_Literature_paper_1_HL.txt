N13/1/AXTUR/HP1/TUR/TZ0/XX




     88130209

TURKISH A: LITERATURE – HIGHER LEVEL – PAPER 1
TURC A : LITTéRATURE – NIVEAU SUPÉRIEUR – ÉPREUVE 1
TURCO A: LITERATURA – NIVEL SUPERIOR – PRUEBA 1

Friday 8 November 2013 (morning)
Vendredi 8 novembre 2013 (matin)
Viernes 8 de noviembre de 2013 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




8813-0209                                                                                 3 pages/páginas
                                                           © International Baccalaureate Organization 2013
                                                      –2–                 N13/1/AXTUR/HP1/TUR/TZ0/XX

Verilen pasajlardan birisi hakkında edebi eleştiri yazınız:

1.

                   Yazarak atıyorum içimden seni. Bu kaçıncı sayfa, kaç defteri doldurdum, bilmiyorum.
            Saymıyorum aslında; saymak ölüme yanaştırıyor beni. Markette hemen hemen aynı fiyatlı iki
            ürünün arasında, etiketin virgülden sonrasında yazan rakamlara göre tercih yapan yaşlı adamlar
            gibi hissettiriyor kendimi. Emekli maaşları ucu ucuna yettiği için değil de, ölüyor oldukları
      5     için bu denli mühim virgülden sonrası; hayattan fazladan ne çalsalar yanlarına kar … Peki ya
            önündeki arabayı portmantodan pardösüsünü alır gibi el yordamıyla raflardan aldığı onca ıvır
            zıvırla doldurmuş gençten biri, sana da hayatın uçsuz olduğunu hissettirmez miydi? Belki de
            yalnızca o küçük çilekli yoğurtlardan alıp sonra hemen dışarı çıktığından, marketteki insanları
            gözlemleyebilme fırsatını bulamadın hiç. Bense, elime tutuşturduğun upuzun listeler sağ olsun,
     10     marketlerde tanıdım insanları. Kasap reyonundaki tıknaz görevlinin, kendinden daha toplu ve
            neredeyse cüce olmasına karşın kolunda ince belli bir sarışın ve bir Rolex taşıyan adamın sipariş
            ettiği bifteği döverken, nasıl da kaderine kaderine vurduğunu gördüm. Tişörtünün koltukaltı
            terden sararmış reyoncunun, afacanın birinin tam ortadakini çekerek tümünü yere döktüğü
            çikolataları her seferinde usanmadan bir mühendis gibi, raflara dizişini gördüm. Market arabasına
     15     binip annesine şahsi şöförü muamelesi yapan çocuğun yüzündeki oyuncu mutluluğu, güvenlik
            görevlisinin dikkatinin dağıldığı bir anda cips paketlerinden birini açıp içindekileri cebine
            boşaltan evsizin ya da deodorant şişelerini kimselere çaktırmadan üzerine boca eden genç bir kızın
            yüzündeki endişeli başarmışlığı gördüm. Onu her görüşümde yarım kilo meyveyi tadına bakmak
            bahanesiyle midesine indiriyordu kıvırcık saçlı bir kadın. Ananas bulamayışından dertleniyordu
     20     orta yaşlı, kalantor bir adam. Keçi sakallı ve siyah giyinmiş bir delikanlı, saatler boyu mizah
            dergilerini okuyup sesli sesli gülmekten imtina etmiyordu. Başının iki yanında yer alan eser
            miktardaki saçı uzatarak kelini gizleyebildiğini sanan bir adam, bir kılçık kadar zayıf karısının
            balık reyonunda levrek seçişini ya da indirimli tavaların orada karşılaştığı bir ahbabıyla laklak
            edişini fırsat bilip, erkek dergilerindeki balon memeli kadınların yanında alıyordu soluğu. En çok
     25     sebze reyonunda indirim oluyordu ve anonsları yapan kızlar, özellikle e harfini açık okuyanlardan
            seçiliyordu sanki. Ancak marketin henüz açıldığı saatlerde gelenler, unlu mamüllerdeki sivri
            kulaklı oğlanın ekmekleri o kapkara elleriyle tezgaha dizdikten sonra eldivenlerini giydiğini
            görebilecek denli şanslı oluyorlardı. Hafta sonları sucuk veya peynir tanıtan üniversiteli kızlarla
            flört ediyordum bazı bazı ve stantlarından ayrılırken dünyanın en güzel kadınının beni evde
     30     beklediğini söylemeyi ihmal etmiyordum onlara. Hiç tanımadıkları halde kıskanıyorlardı seni.
            Sen o adamla gittikten ve ben bütün gece buzdolabındaki kutularca çilekli yoğurdu tek başıma
            yiyip ishal olduktan iki gün sonra, beni terk ettiğini anlattım içlerinden birine. İnanmadı. Ben de
            inanmıyordum söylerken ama markette elimde senin yazdığın liste olmadan saatlerce boş boş
            dönüp hiçbir şey almadığımı fark ettiğimde inanmaktan başka çarem kalmamıştı.

                                                         Hakkı İnanç, “Hayat Süpermarket”, Kitap-lık (2011)




8813-0209
                                        –3–                  N13/1/AXTUR/HP1/TUR/TZ0/XX

2.

                                      Vereğen

                 hiç de hayata ait değil kahkaha
                 annem demişti mukayyet ol ağzına
                 çok gülme çok konuşma çok görünme
                 yoksa seni vereğen sanırlar a kızım
             5   insana önce haya lazım …
                 işte böyle dedi de ben kızdım
                 ne alaka diye

                 bazı şeyler değişmiyor birkaç ömürde
                 gülmenin de bir cezası var, mutlu olmanın
            10   insan önce ağlamakla tanışıyor elbet
                 okyanuslar böyle doluyor, magma böyle yakıyor
                 biraz namus ile heyecan ölüyor, rahatlıyoruz
                 biraz inanç ile ruhu doğrayıp biçiyoruz
                 hep bir ayar gerekiyor ama düğmesi yok dünyanın
            15   bir de namaz niyaz, bir de solcular, bir de salaklar ve seks
                 işte hepsinin ortasında bir havuz
                 fiskıyesi hep bozuk olan …

                 gizli gizli mutlu olmayı öğrenmeliyim
                 fısıltıyla kahkaha atmayı
            20   kimseler duymadan kimseler görmeden
                 yoksa vereğen sanırlar allah muhafaza
                 sonra dünyanın bu korkunç halini
                 anlamayan bir hain ve kim bilir daha neler …

                                                                   Emel İrtem, Mühür 32 (2010)




8813-0209
