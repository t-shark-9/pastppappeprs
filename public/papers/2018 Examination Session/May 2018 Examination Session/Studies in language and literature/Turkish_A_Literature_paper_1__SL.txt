M18/1/AXTUR/SP1/TUR/TZ0/XX




Turkish A: literature – Standard level – Paper 1
Turc A : littérature – Niveau moyen – Épreuve 1
Turco A: literatura – Nivel medio – Prueba 1

Monday 30 April 2018 (afternoon)
Lundi 30 avril 2018 (après-midi)
Lunes 30 de abril de 2018 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
yyDo not open this examination paper until instructed to do so.
yyWrite a guided literary analysis on one passage only. In your answer you must address both of
  the guiding questions provided.
yyThe maximum mark for this examination paper is [20 marks].

Instructions destinées aux candidats
yyN’ouvrez pas cette épreuve avant d’y être autorisé(e).
yyRédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
yyLe nombre maximum de points pour cette épreuve d’examen est de [20 points].

Instrucciones para los alumnos
yyNo abra esta prueba hasta que se lo autoricen.
yyEscriba un análisis literario guiado sobre un solo pasaje. Debe abordar las dos preguntas de
  orientación en su respuesta.
yyLa puntuación máxima para esta prueba de examen es [20 puntos].




                                                                                              2218 – 0211
     5 pages/páginas                                      © International Baccalaureate Organization 2018
                                                    –2–                   M18/1/AXTUR/SP1/TUR/TZ0/XX

Verilen pasajlardan biri hakkında yönlendirilmiş edebi analiz yazınız. Yanıtınız verilen iki yönlendirici
sorunun yanıtını da içermelidir.

1.

                Sigara içiyorduk hastanede, Emir’in odasında. Ben ayakkabılarımı çıkarmış, Emir’in
          yatağına uzatmıştım. Hemşire gelip ikimizi de elimizde sigarayla gördü, istifimizi bozmadık, bir
          şey diyemeden çıktı. Üç sigara hikâyemizi anlattık birbirimize, güldük, ama içimiz çok acıyordu.
                Birinde lisedeydik. Tuvaletin pencere pervazına oturmuştuk. Cam açıktı. Sırtımız içeriye
      5   dönüktü, ayaklarımızı dışarı sallayarak sigara içiyor, kızlardan konuşuyorduk. Müdürün sesini
          duyunca aşağı atladık, bilinçsizce. İkinci kattan. Benim ayak bileğim çatladı, Emir’in kolu kırıldı.
                İkincisinde bizim evdeydik. Emir o hafta sonu bizde kalacaktı. Gece benim odamın
          ışığını söndürmüş, sigara içiyorduk. Babamın paketinden eksilen sigaraları fark etmeyeceğini
          konuşuyorduk, alay ediyor, gülüyorduk. Birden ışık yandı. Babam.
     10         Üçüncüsü yedi aylık beraberliğimiz sırasındaydı, yine hastanedeydik.

                “Sözlüğün duruyor mu hâlâ?” diye sordum Emir’e, düşüncesizce. “Yandı,” dedi. Yüzümü
          ateş bastı.

                Okulun ilk günü aramızdaki dengeyi bozan ve arkadaşlığımızı birbirimize ne kadar yakın
          olsak da eksikli bırakarak, o suçluluk ve haksızlığa uğramışlık duygularını yaşamamıza neden
     15   olan densizliğimden sonra; her şeye rağmen arkadaş olduğumuzda; asker çocuğu Emir’in
          hazırlık sınıfına başlamadan önceki yaz tatilinde her gün yirmi sözcük ezberlemek zorunda
          olduğunu öğrenmiştim. Koleji kazandığı belli olunca babası kendi sözlüğünü vermiş Emir’e ve
          her gün yirmi sözcük ezberlemesini istemiş. Ama öyle eskiymiş ki sözlük, Emir’in sözcüklerin
          anlamlarını öğrenebilmek için bir de Osmanlıca-Türkçe sözlüğe bakması gerekiyormuş.
     20   Yaz tatili boyunca babası her akşam o günün yirmi sözcüğünü ve önceki günlerin sözcüklerini
          soruyor ve bilemediği her sözcük için avucuna cetvelle vuruyormuş.

                 Beni annemle babam birlikte götürmüşlerdi okula. Saçlarımı annem taramıştı. Okulun
          bahçesinde ilk farkettiğim çocuktu Emir. Yüzüne bakarken bir anda onun yirmi yaşındaki
          yüzünü gördüm, ileride sahip olmak isteyeceğim bir yüz. Oysa büyüyünce yüzünün alacağı
     25   şekil tahmin edilebilen çocuklardan hiç hoşlanmam, çocuk bedeninde yetişkin gibidirler. Emir’in
          yüzünde gençliğe de yaşlılığa da yakışan bir çocuksuluk vardı. Yirmili yaşlarımıza geldiğimizde
          anladım bunu.
                 Saçlarını kendisinin taradığını hissettim, hakkında hiçbir şey bilmediğim halde. Emir’in her
          şeyinde bir kendine ait’lik vardı, onu Emir kılan buydu. Yanında çok yaşlı ama dinç bir adam.
     30   Korkutucu bir kişilik. Siyah fötr şapka, koyu renk takım elbise, tıraşlı ve gergin olmasına rağmen
          yaşlı bir yüz, elinde bir baston. Arada bir bastonu Emir’in sırtına dokunduruyordu. Yaşlı adam
          sert adımlarla uzaklaştı: bir ki, bir ki, bir ki. Annemle babam gitti. Emir’le birbirimize baktık,
          gülümsedik. İlk arkadaşım bu olsun ve ilk yanlış soru:
                 — Seni deden mi getirdi okula? gibi bir cümleyle.
     35          — Hayır babam.

               Çok sonra öğrendim hikâyesini:
               O yaşlı adam babasıymış, yetmiş iki yaşındaymış. Emekli albaymış.
               Annesi babasının üçüncü karısıymış.
               Babası ilk karısını çocuğu olmadığı için on yıllık evliyken boşamış. Arkasına bakmamış bile.
     40        Kendinden on beş yaş küçük ikinci karısından iki kızı olmuş –küçüğü Yüksel abla,
          büyüğünü hiç görmedim–.
               Annesi kanserden öldüğünde Yüksel abla on iki yaşındaymış.
                                                      –3–                   M18/1/AXTUR/SP1/TUR/TZ0/XX

                 Babası bir yıl geçmeden Emir’in annesiyle evlenmiş. Tam kırk yaş küçükmüş annesi
           babasından. Büyük ablası, ölen karısının hatırasına hiç saygı göstermeyip, hemen, üstelik
45         kendinden kırk yaş küçük bir kadınla evlenen babasına lanet etmiş, yüzünü bile görmek
           istememiş, görmemiş de bir daha.
                 Emir doğmuş.
                 Evleri çok sessizmiş. Babası her gece onda yatar, altıda kalkarmış. Yemekte
           konuşulmasına kızarmış. Öyle mutsuzmuş ki annesi, Emir iki yaşındayken evden kaçmış,
50         babasının emir eriyle. Er terhis olduktan sonra, askerliği yanmasın diye.
                 Öyle mutsuz ‘olmalı’ymış ki annesi evliyken, kaçtıktan sonra Emir’i görmeye hiç gelmemiş,
           belki de görmek istemiş de korkmuş, gelememiş, bilinmiyormuş bu, – Emir böyle düşünmeyi
           tercih ediyor.
                 Yüksel abla babasından nefret ediyormuş. Ama küçükmüş, gidecek yeri yokmuş.
55         Babasının oğlu olduğu için Emir’den de nefret ediyormuş. Oysa Emir Yüksel abla onu sevsin
           istermiş, çünkü ablasını severmiş.
                 Babası Emir’e ara sıra cetvelle vurarak cezalandırmak dışında, kötü davranmazmış.

                  O yatılıydı, ben gündüzlüydüm. Okuldaki yemekleri yiyemediğimi söyler, anneme yemek
           yaptırır, götürür Emir’e verirdim, akşamları yesin diye. Hafta sonları bazen bize gelirdi, özellikle
60         lisedeyken, – artık babasına dikleniyordu. Babam diğer arkadaşlarıma gösterdiği kadar ilgi
           gösterirdi Emir’e, ama annemin ondan düpedüz hoşlandığını hissederdim.
                  Arkadaşlığımız garip bir dengesizlik üstüne kuruluydu. Onda olmayan her şey bende
           vardı, sevecen ve genç bir ana-baba, yakın ilgi, akrabalar, mutlu bir ev hayatı. Sanki bütün
           bunlara sahip olduğum için suçluydum ve onun bu yoksunluğun acısını yaşıyor olması
65         haksızlıktı.
                  Çekici bir hale taşıyordu başının üstünde. Erkekler onunla arkadaş olmak, kızlar onunla
           yatmak isterlerdi. Okulda o Emir’di, ben Emir’in en yakın arkadaşı.
                  Okul bitince arkadaşlığımız da bitti. Onu sık sık aradım. Görüşelim, maça gidelim,
           içki içelim dedim. Olur dedi, ama hep bir aksilik oldu. Filolojide okuyordu. Birkaç kez yolda
70         karşılaştık. Büyük bir sevgiyle kucaklaştık, samimiydik sevgimizde, bu karşılaşmalarda
           birbirimizi bırakmayıp meyhanelere gittik, oturup konuştuk eski günler diye sayıklayarak, gece
           zilzurna sarhoş çıkarken meyhanelerden görüşelim dedik birbirimize, görüşemedik.
                  Sonra aramıza hayat girdi. Emir’in izini kaybettim.

                                                                          Ayfer Tunç, Taş-Kâğıt-Makas (2005)


     (a)      Karakterler hakkındaki bilginiz metin boyunca nasıl geliştiriliyor?

     (b)      Anlatıcının duygularını okuyucuya anlatabilmek için kullanılan teknikler hakkında neler
              söyleyebilirsiniz?




                                                                   Turn over / Tournez la page / Véase al dorso
                               –4–                   M18/1/AXTUR/SP1/TUR/TZ0/XX

2.

                    YALNIZCA KANATLARINA GÜVEN

          aşkımız bir gün uçup giderse aramızdan sevgilim
          sırt çantalı bir duman gibi
          bir melekle çarpışan kelebeğin kanadından dökülen toz
          bir çağlayanda sürüklenen bir dal parçası gibi
     5    istemediğimiz yerlere giderse aşkımız
          sevgilim
          yalnızca kanatlarına güven

          kendi yarattığımız boşluğun ucunda
                  sıkı sıkı tuttuğumuz bir kapı koludur yaşam
     10   ve aşk, en derin kuyumuza düşen keman
          yürüdüğümüz yollar daralırken
          çökerken altımızdaki merdivenler
          sevgilim
          yalnızca kanatlarına güven

     15   sevdalılar bilir
          bir kuş yağmurudur ilkbahar
          sevmeyi beceremeyenlerin koyduğu yasaklar
                   çözülüp gider çocuk gölgelerinde yazın
          ve ağzımızın içinde dağılır aşk
     20            sapsarı bir şeker gibi erirken sonbahar
          bitmeyen bir kıştan söz açılırsa sevgilim
          sevgilim
          yalnızca kanatlarına güven

          elimi uzattığımda sana gemileri göstermek için
     25   dümende kan kokusuyla bayılmış bir kaptan
          ateşin yüreğine sürüklenen bir ülke ufukta
          ve çekirge sürüleri yolcu bavullarından çıkan
          sevgilim
          dökülürken tüyleri
     30           savaş uçaklarına çarpan güvercinlerin
          her gün değişen atlasların içinde tara saçlarını
          ve yalnızca kanatlarına güven

          götürürlerse bir gün beni ellerim iplerle bağlı
          şiirlerimin bilmediği yerlere ve hiç kimsenin
     35   alnımdan fırlayacak göçmen bir kuş gibi dur
                                  dünyanın paslanmış sırtında
          ve bensizliğe havalanırken
          korkma sevgilim
          sevgilim
     40   yalnızca kanatlarına güven

                                  Akgün Akova, “Aşk ve Kuyrukluyıldız” adlı kitabından
                                              –5–                   M18/1/AXTUR/SP1/TUR/TZ0/XX


(a)   Şiirin başlığının önemi ve şiirin mesajını nasıl yansıttığı hakkında ne söyleyebilirsiniz?

(b)   Okuyucudan duygusal bir tepki almak için şairin kullandığı dilbilimsel ve yapısal unsurları
      tartışınız.
