M18/1/AXTUR/HP1/TUR/TZ0/XX




Turkish A: literature – Higher level – Paper 1
Turc A : littérature – Niveau supérieur – Épreuve 1
Turco A: literatura – Nivel superior – Prueba 1

Monday 30 April 2018 (afternoon)
Lundi 30 avril 2018 (après-midi)
Lunes 30 de abril de 2018 (tarde)

2 hours / 2 heures / 2 horas


Instructions to candidates
yyDo not open this examination paper until instructed to do so.
yyWrite a literary commentary on one passage only.
yyThe maximum mark for this examination paper is [20 marks].

Instructions destinées aux candidats
yyN’ouvrez pas cette épreuve avant d’y être autorisé(e).
yyRédigez un commentaire littéraire sur un seul des passages.
yyLe nombre maximum de points pour cette épreuve d’examen est de [20 points].

Instrucciones para los alumnos
yyNo abra esta prueba hasta que se lo autoricen.
yyEscriba un comentario literario sobre un solo pasaje.
yyLa puntuación máxima para esta prueba de examen es [20 puntos].




                                                                                             2218 – 0209
     4 pages/páginas                                     © International Baccalaureate Organization 2018
                                                    –2–                   M18/1/AXTUR/HP1/TUR/TZ0/XX

Verilen pasajlardan biri hakkında edebi eleştiri yazınız.

1.

                 İnşaat sahasını yoldan ayıran, üzeri sitenin üç boyutlu görselleriyle süslü bariyerlerin
          arasından geçip üzerinde “Tanıtım Ofisi” yazan tek katlı yapının önünde durdular. Sitenin
          sloganı parlak harflerle bu yazının altına iliştirilmişti: Hayalleriniz Gerçek Olacak!
                 “Olacak mı?” diye geçirdi içinden Asuman.
      5          “Şuraya bir beton dökemediler,” diye söylendi Mete. Her geldiklerinde araba parkı için
          düzleştirilmiş ve çakıl dökülmüş yolda ilerlerken sıçrayan taşlar arabasını çizecek diye endişe
          ediyordu. Arabadan inip binaya doğru yürümeye başladılar. Asuman düşmemek için Mete’nin
          koluna girmek zorunda kaldı. Topukları çakılların arasına giriyor, saplanıp duruyordu. Çakıl
          taşlı yolun iki yanını yapay palmiyeler çevreliyordu. Ankara’da yetişmeyeceğini –her nedense–
     10   düşünemeyenler için dikilmiş plastik palmiyeler. Yapay göletin etrafında da palmiyeler vardı
          tanıtım broşürlerinde. “Oldu olacak tropik kuşlar da çizselermiş,” diye düşündü Asuman.
                 Ofise girmeden önce durup arkada yükselen dev inşaata baktılar bir süre. Farklı
          yüksekliklerdeki binalara yaklaşıp uzaklaşan vinçlerle, büyük bir gürültü içinde nefes alıp veren
          çok kollu betondan bir canavar gibiydi.
     15          “Hızlandılar,” dedi Mete. “Bak, üç kat daha yükselmiş bizim blok.”
                 Asuman inşaat sahasına boş boş bakıyordu. Ne olduğu belli olmayan bir kargaşa
          sergileniyordu sanki. Burayı her düşündüğünde kafasına o dinmek bilmeyen gürültü doluyordu.
          “Hiç bitmeyecek,” diye geçirdi içinden. Gülümsedi.
                 “Soldaki sosyal tesis binası,” dedi Mete elini o hengâmenin içindeki belirsiz bir noktaya
     20   uzatarak. “Havuzlar da orada olacak.” Bir türlü gözünün önünde canlandıramadı Asuman.
          “Sauna, buhar odası, jakuziler…” Şimdiden etrafında baloncuklar köpürüyor gibi mutlu
          görünüyordu. İkisi de aynı keşmekeşe bakıyorlar ama Mete orada bir cennet görüyordu
          sanki. Asuman oradan oraya koşturan işçiler, etrafa yığılı inşaat malzemeleri, beton mikserleri,
          sökülmüş kalıp parçaları, el arabaları, moloz yığınları görüyordu yalnızca. Ve bunların
     25   arasından göğü delecekmiş gibi sivrilen o karanlık siluetleri.
                 “Sosyal tesisi olması çok iyi…” dedi Asuman. Aklına başka bir şey gelmemişti.
                 “Bize biraz daha pahalıya mal oldu ama 25. katta olmamız avantaj,” dedi Mete.
          “Manzaramız müthiş olacak. İyi ki ısrar ettin. İlk defa bu kadar yüksekte olacağız, senin
          sayende.” Etrafta göz alabildiğine uzanan çorak araziye baktı Asuman, “evet,” diye mırıldandı.
     30   Kendi de yüksekte olmayı istemişti. Hatta heyecanlanmıştı blokların bu kadar yüksek olacağını
          duyunca. Ama şimdi etrafa baktığında…
                 Tanıtım ofisine girdiklerinde mini etekli, sonradan olma sarışın bir kız karşıladı onları.
          Yoğun bir oda kokusu eşliğinde kıpkırmızı dudaklarını neredeyse iki kulağına kadar açarak
          gülümsedi, “Hoş geldiniz.” Sesi önceden prova edilmiş gibiydi. “Ben Burcu, nasıl yardımcı
     35   olabilirim?”
                 Girişte yüksekçe bir platform üzerinde, pleksi cam bir muhafaza içinde sitenin maketi
          duruyordu. Asuman ve Mete evlerini bu maketten seçmişlerdi. Yüzlerce dönümlük bu arazi
          içindeki en görkemli şey hâlâ buydu. Küçücük bir hayat vardı o fanusun içinde. Mini mini
          arabalar, insanlar, havuzlar, yürüme yolları, çardaklar, kafeler, onlarca katlı ama boyu bir karışı
     40   geçmeyen konut blokları ve elbette palmiyeler. Mini mini Asumanlar, Meteler neredelerdi
          kim bilir… Makette blokların arasında büyük boşluklar, bu boşluklarda büyük göletler, büyük
          kanallar, büyük yeşil alanlar vardı. İnşaata baktıklarında ise, blokların dip dibe inşa edildiğini
          görüyordu Asuman. Hepsi birbirinin gölgesinde kalacak ve güneşi göremeyecek dikey
          hapishaneler gibi. O büyük göletlerse çocuk havuzları gibiydi gerçek inşaatta. Bunu ilk
     45   söylediğinde onun ölçek kavramında bir sıkıntı olduğunu söylemişti Mete. İçine girdiklerinde
          öyle hissetmeyecekti. Buna inanmayı çok istemişti Asuman. Ama mekân hep insandan
          büyüktü. Onları ezmeye çalışıyor, tepeden bakıyordu.
                                               –3–                  M18/1/AXTUR/HP1/TUR/TZ0/XX

             “C1 Blok’ta daire sahibiyiz,” dedi Mete. Bunu her tekrar edişinde sesi daha gururlu
     çıkıyordu sanki. Bunun için çok beklemişti, çok çalışmıştı, haklıydı belki de. “Ama sesinin tonu
50   keşke böyle değişmese,” diye düşündü Asuman.
             Kızın yüzündeki gülümseme daha da genişledi. Ne de olsa müşteri velinimetti. Onları
     hemen yumuşak, rahat, içine gömüldükleri koltuklara yerleştirdi. Ne içerlerdi, sıcak bir şey,
     soğuk bir şey, onları ağırlamaktan mutluluk duyacaklardı. Asuman arkasına yaslanmayı denedi
     ama koltuk o kadar derindi ki ayakları yere değmedi. Bunun üstüne koltuğun ucuna doğru
55   kayıp ayaklarını yere basacak şekilde oturdu. Mete rahatsıza benzemiyordu, bacak boyu yeterli
     gelmişti anlaşılan. Rahatça yaslanmış hatta bacak bacak üstüne atmıştı. Asuman çantasını
     koltuğun koluna asmayı denedi, kol yuvarlaktı, sap durmadı, kaydı. Bu kez çantasını da
     kucağına aldı. Mete oranın sahibi, o eğreti bir misafirdi sanki.
             […]
             Örnek daireye girerlerken ayaklarına galoş giydiler. Mavi ayaklı paytak ördekler gibi
60   odalar arasında süzülmeye başladılar. Giriş holü açık renk, büyük ebatlı granit seramik
     kaplanmıştı. Burcu durmadan kullanılan malzemeleri, mobilyaları ve menşelerini anlatıp
     duruyordu. Parkeler Finlandiya’dandı, özel bir teknikle beyazlatılmış meşeydi. Aydınlatma
     armatürleri İtalyan’dı. Aerodinamik tasarımlarıyla tavandan sarkmıyor da tavanı yükseltiyorlardı
     sanki. Duvar kâğıtları İngiliz malıydı. Seramikler İspanyol’du. Ankastreler Alman üretimiydi.
65   10 yıl garantiliydi hepsi. Beyaz mobilyalar, beyaz halılar, beyaz aksesuarlarla tefriş edilmişti
     bu çok uluslu daire. Bu kadar açık renk gözünü yordu Asuman’ın. Her şey parlak, her şey
     ışıltılıydı. Bütün odalar yerden tavana kadar camdı. Cilalanmış, paketlenmiş ve kocaman bir
     hediye paketi gibi önlerine konmuştu. Biraz gölge, bir tutam loşluk, azıcık mahremiyet aradı
     Asuman. Yoktu. Işıl ışıl aydınlatılmış dev bir kamusal alan hissi veriyordu ona.
70           “Bunların hangileri bütün daireler için standart?” diye sordu Asuman. “Hiçbiri,” dedi
     Burcu. “Mimarlarımız bu daire için özel olarak seçtiler bunları. Siz kendi daireniz için kendi
     seçimlerinizi yapacaksınız.” Asuman Mete’ye baktı, Mete büyülenmiş görünüyordu. “Ya bunları
     istersek,” diye sordu. “Mobilya, aydınlatma armatürleri ve aksesuarlar hariç sabit imalatlar için
     biz yardımcı olabiliyoruz,” dedi kız. “Elbette fiyat farkı olacaktır.” Mete’nin yüzü biraz karardı.
75   Asuman onun bu eve sahip olmak için çok uğraştığını biliyordu. Daha fazlasına güçlerinin
     yetmesi mümkün değildi. “Standart teslime neler dâhil peki?” diye sordu Mete. Kız omzunu
     silkti, “Yerli üretim laminat parke, vitrifiye ve seramikler.” “TOKİ’den hâllice,” diye düşündü
     Asuman ama sesini çıkarmadı.

                                                            Gamze Güller, En Çok Onu Sevdim (2015)




                                                            Turn over / Tournez la page / Véase al dorso
                            –4–                  M18/1/AXTUR/HP1/TUR/TZ0/XX

2.

                              GÖZLÜK

          İyi değiliz gözlük bak durmadan
          kırmaya çalışıyorlar bizi hiç iyi
          değiliz iki gözüm, bende can, sende cam
          bırakmadılar, daha kırılacak ne varsa bizde,
      5   gözlüğü olmayanlar çok mu acımasız oluyor
          ne, çekip alıyorlar seni gözümden, öyle
          çok eziliyoruz ki gözlük, sen bensiz kırık,
          ben sensiz karanlık, nerde insanlık
          bizi bu kadar kırmasalar, di’mi cam
     10   dostum, onlara da birer gözlük alırdık!
          Ne güzel gözümün önünde olman yine,
          sensiz ne gülüşün tadı var ne de bakışın
          sen olmayınca kötülük daha kötü görünüyor
          gözüme, yumruklar daha zalim, sözler daha
     15   sert iniyor yüreğime, sensiz bu dünya
          bomboş görünüyor gözüme, sana gözüm
          gibi bakacağım artık senden başkasını görecek
          gözüm yok, bizi görmeyenlere
          söyleyecek sözüm yok, bizi çok kırdılar gözlük,
     20   bizi tuzlabuz, bizi unufak, bizi camçerçeve
          kırdılar da bakmadılar bir kez olsun cangözüyle,
          şimdi hem cana, hem cama göz diktiler,
          hem gözden düştük hem sözden, bir daha
          kırılamayız gözlük, sonumuz olur kırılmak bir daha,
     25   parçamızı bulamazlar ikimizin de! Ah ne bakacak
          göz, ne görecek gönül bıraktılar bize,
          bir güzellik kalsaydı, iki ne dört gözümüzle
          titrerdik üstüne, candan içeri olan camdan içeri
          derdik demesine de, öyle bakımsız, bakışsız
     30   bıraktılar ki gözümüzü, gönlümüzü, ne can
          hevese geldi, ne göresi geldi camın,
          biz birbirimize iyi bakalım gözlüğüm, canım,
          belki onlar da iyi bakarlar kendilerine,
          gözlüğüm, iki gözüm, kemiğim, bu sözlerimle
     35   umarım kırmamışımdır seni, zira çok incesin
          kırılırsın, kırılır arkadaşlığın camdan kalbi de!

                                      Haydar Ergülen, Üzgün Kediler Gazeli (2012)
