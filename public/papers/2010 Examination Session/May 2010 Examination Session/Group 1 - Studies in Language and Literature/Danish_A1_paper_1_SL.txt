M10/1/A1DAN/SP1/DAN/TZ0/XX




       22100067


DANISH A1 – STANDARD LEVEL – PAPER 1
DANOIS A1 – NIVEAU MOYEN – ÉPREUVE 1
DANÉS A1 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2210-0067                                                                                   4 pages/páginas
                                                             © International Baccalaureate Organization 2010
                                                     –2–               M10/1/A1DAN/SP1/DAN/TZ0/XX

Skriv en kommentar til én af følgende to tekster.

1.

                                En almindelig samtale

                                Hun vidste ikke
                                hvad hun skulle sige
                                hendes hoved var fuld af tanker
                                men ikke nogen hun kunne bruge
                            5   hvad siger man
                                hvad taler man om
                                det gav hende mindreværdskomplekser
                                at hun aldrig vidste hvad hun skulle sige
                                tidligere fortalte hun løgnehistorier
                           10   for at fortælle noget interessant
                                og det var kommet til pinlige episoder
                                når det blev opdaget

                                nu prøvede hun
                                at sætte sig ind i lidt af hvert
                           15   fulgte med i aviser
                                læste bøger
                                så film
                                for at have noget at tale om

                                men hver gang hun var sammen med nogen
                           20   glemte hun det
                                selvom hun vred sin hjerne
                                hvad var det nu
                                hun havde tænkt det var godt at sige

                                det var svært at være så umælende
                           25   efterhånden lærte hun aldrig nogen at kende
                                og hvis hun endelig gjorde
                                væltede ordene i munden på hende
                                for mens hun sagde dem
                                tænkte hun på at de nok ikke var interessante
                           30   og hun hellere skulle sige noget andet

                                hun ville gerne gøre noget
                                men hun var ikke god til nogen ting
                                hun havde ellers altid været i godt humør
                                men det var væk
                           35   hun følte sig frygtelig dum
                                hun kunne ikke engang føre en almindelig samtale

                     Vita Andersen: En almindelig samtale. Fra: Tryghedsnarkomaner, Gyldendal (1977)

2210-0067
                                                  –3–                 M10/1/A1DAN/SP1/DAN/TZ0/XX

      – Karakteriser jeg’ets forhold til andre mennesker.

      – Hvorfor anvender jeg’et de strategier, hun gør?

      – Hvorfor virker disse strategier ikke?

      – Karakteriser sprog og stil.




2210-0067                                                   Turn over / Tournez la page / Véase al dorso
                                                              –4–                M10/1/A1DAN/SP1/DAN/TZ0/XX

2.

                                                              Mands minde

                  Min storesøster Anne Marie er syv år ældre end mig, imellem os var der en død søster,
            Birgitte, der som spæd blev lagt på Vildbjerg kirkegård, og kort efter var det akkurat, som havde
            hun aldrig været der. Det var en sær tanke, når man selv veltilpas og en sukkermad i hånden
            havde hjemme i lyset, og det fortalte fra begyndelsen meget om livets skrøbelighed.
       5          Jeg skal af andre grunde lede i min erindring for at isolere Anne Marie, der var så meget
            ældre, at vi tiest gik hver vores veje. Men der er et dåbsbillede af mig, hvor hun ses som et
            monument over en søskendekærlighed, der for Anne Marie var grænseløs.
                  Anne Marie talte jysk som en dyd, sværmede for alt opbyggeligt, og hun slog så stærke
            rødder i Sdr. Nissum, at det nærmest var et kulturchok for hende, da vi flyttede til Staby, hvor hun
     10     et års tid senere blev konfirmeret. Der var som afstand ikke tale om mere end en halv time
            på cykel, men hun vantrivedes inderligt på det nye sted og i den nye skole. Sammenstødene var rå,
            jeg måtte flere gange komme hende til undsætning, og udviklingen tangerede i det små det opbrud
            fra det snævre og fortrolige, som mange i generationen før eller siden kom til at lide under.
                  I Sdr. Nissum var man den, man var. Ens fremtoning og samlede anlæg var en given sag,
     15     der på umærkelig vis medførte en plads i hierarkiet, som det senere kunne være svært at bryde
            ud af; man var til gengæld almindeligt accepteret med sine skavanker og naragtigheder indbefattet.
            På et nyt sted blev man set an på mere klinisk vis. Do stammer1, sagde en, a ka si di onnerbowser2.
            Værre var det, at mange andre iagttagelser først ville blive fremlagt hjemme ved køkkenbordet og
            derfra brede sig ud i hele sognet. Umærkeligt og alligevel særdeles mærkeligt.

                                                   Hans Edvard Nørregård-Nielsen: af Mands minde, Gyldendal (2001)


1
     Dialekt (jysk): Du stammer
2
     Dialekt (jysk): Jeg kan se dine underbukser



        – Karakteriser forholdet mellem jeg-fortælleren og Anne Marie.

        – Karakteriser Anne Maries situation i de to landsbyer, Sdr. Nissum og Staby.

        – Hvilken opfattelse giver fortælleren udtryk for i forhold til landsbysamfundene?

        – Karakteriser sprog og stil.




2210-0067
