M10/1/A1ALB/SP1/ALB/TZ0/XX




       22100011


ALBANIAN A1 – STANDARD LEVEL – PAPER 1
ALBANAIS A1 – NIVEAU MOYEN – ÉPREUVE 1
ALBANÉS A1 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2210-0011                                                                                   4 pages/páginas
                                                             © International Baccalaureate Organization 2010
                                                  –2–                 M10/1/A1ALB/SP1/ALB/TZ0/XX

Shkruaj një koment mbi një nga dy pjesët që vijojnë.

1.

                             I thyer,
                             i errët,
                             i vrertë,
                             qëndroj, dritë lëshoj,
                         5   mjaltë rrjedh nga vrujet e mia,
                             I thyer në pikën më të dobët,
                             te të mbeturit vetëm,
                             që askujt s’i sjell dëm,
                             por mua më mbaron
                        10   prej dhimbjesh
                             që kullojnë ëmbëlsi
                             gjaku të shtypur
                             në vetmi.

                             Oh, gjeniale është kjo gjendje,
                        15   kur ndërsa kuptoj që gjithçka kam humbur,
                             lumturinë e pafund ndjej
                             të qenies sime
                             që e kam në dorë
                             atë
                        20   që s’mund të ma dhurojë
                             asnjë lavdi, kurorë.

                             Lavdi! Ç’është kjo fjalë?
                             Nga mbërriti tek unë?
                             si ka dalë?
                        25   Shpikje!
                             (Me siguri ndonjë ambicion i dobët,
                             i panatyrë).

                             Kthehem nga kthehem, te natyra mbërrij:
                             qëndroj, dua ta gjykoj, prapë tërhiqem.
                        30   Kaq i bukur dhe njëherësh i vdekshëm, njeri.
                             Kaq i zemërt dhe prapë i vetmuar.
                             Kaq fuqi dhe po aq dyshim.

                              […]

                             Përse ikni prej meje krijesa reale,
                             jetoj një jetë sendesh gjithmonë të paqenë
                        35   dhe vetëm vetveten e kam në duar...
                             Oh, nuk ka lumturi si kjo,
                             por as pikëllim si ky s’mund të ketë.

                                                 Mimoza Ahmeti, Delirium, Tiranë, Marin Barleti (1994)


2210-0011
                                                   –3–                  M10/1/A1ALB/SP1/ALB/TZ0/XX

      – Çfarë mund të thuash mbi imazhet e përdorura në këtë poezi?

      – Komento mbi përdorimin e figurave retorike dhe letrare në këtë poezi.

      – Komento cili është efekti i titullit Delirium në lidhje me poezinë në përgjithësi.




2210-0011                                                   Turn over / Tournez la page / Véase al dorso
                                                         –4–                 M10/1/A1ALB/SP1/ALB/TZ0/XX

2.

            Të thuash se është lule që nuk u ngjan të tjerave, nuk mjafton. Të thuash se është lule mbi gjithë
            lulet e tjera, ndoshta bën gabim, sepse kush është ai që i njeh të gjitha llojet e luleve. Do të duket
            sikur pohon se ndonjë njeri është mbi të gjithë të tjerët me bukurinë apo mençurinë e vet duke mos
            mbajtur llogari se edhe e bukura, si të gjitha veçoritë e tjera, është diçka që nuk ka shëmbëlltyrë e
      5     me ndihmën e të cilit do të konstatohej e përsosura, kulmorja, ajo që do të mund ta bartte emërtimin
            – bukuri mbi të gjithë të tjerat. Sikur të thuash se është lule që meriton njëherë t’i marrësh erë që
            pastaj pa brenga t’i dorëzohesh vdekjes, prapë nuk është ndonjë vlerësim i qëlluar sepse nganjëherë
            ia vlen të vdesësh edhe për gjëra më të imta sesa për diçka aq të rrallë siç është Lulehëna. Apo e
            kundërta, një thënie e tillë për ndonjërin mund të ketë edhe domethënien e zhvlerësimit të jetës.
     10     Vallë pse t’ua mohoj të drejtën atyre, që flijojnë jetën edhe për gjëra të shëmtuara, kur jeta e tyre
            është prona e vetme që kanë. Dhe të mos e zgjas: shkurt, kurrë si në këtë rast nuk jam ballafaquar
            me pamundësinë që të mos mundem ta përshkruaj atë që qartë më valëvitet para shikimit,
            atë bukuri joshëse që e kam në imagjinatë. Pra, kurrsesi nuk më jepet të portretizoj me fjalë,
            ato petale madhështore dhe atë erëmim të këndshëm që edhe tani më deh me aromën e vet.
     15     Për herë të parë kam filluar të bindem se e bukura nuk përshkruhet, por vetëm mund të përjetohet
            si ndjenjë që të josh e të mrekullon, të deh e të çmend dhe të lë të pagojë. Në të vërtetë ajo tallet
            me ty, të lejon ta shikosh, bile edhe ta prekësh, por, kurrsesi, kurrsesi nuk të lë të bëhesh pronar i
            saj që do të mund ta riprodhonte sa herë që të ketë nevojë për të. E bukura ndoshta është fantazmë,
            një gënjim i madh si edhe vet jeta jonë. Por ajo ekziston. Ja, këtë më së miri e dëshmon Lulehëna
     20     të cilën do të tentoj ta përshkruaj edhe pse jam i bindur se i jam rrekur një pune që do të përfundojë
            pa sukses, si edhe shumë të tjera deri tani. Ndjehem keq pse nuk kam zgjidhje tjetër pos të përdor
            fjalë standarde dhe fraza që njeriu i thotë kur sheh edhe një mace të bukur. Pra, nga pamundësia
            që të shpik ndonjë shenjë apo klithje të veçantë që do t’ua mundësonte të imagjinonit bukurinë e
            papërshkrueshme të Lulehënës, po ia filloj me atë se është lule që të mahnit, apo si do të kishte
     25     thënë ndonjë poet me aftësi mesatare, si të miat – që të deh dhe verbëron me bukurinë e vet.
            Them me aftësi mesatare sepse vetëm e bukura kurrë nuk të verbëron, por i ringjall të gjitha shqisat
            dhe ndjenjat dhe tërë trupin e shndërron në një sy të madh. Era e saj të fundos në një delirium
            marramendës dhe nëse nuk kafshon ndonjë ftua apo mollë të thartë nuk mund të dalësh nga ajo
            mpirje apo dehje e këndshme, e cila sa të trishton me aromën magjepsëse po aq edhe të detyron
     30     t’i dorëzohesh dhe të dëshirosh që kurrë të mos shpëtosh nga ajo gjendje rrëqethëse. Kam pyetur
            shumë veta pse erëmimi i kësaj luleje ka atë forcë që të lë të shtangur dhe, atëherë nuk dëshiron
            asgjë tjetër përpos robërinë e përjetshme në kthetrat e atij ledhatimi madhështor, nga rrjedh ajo
            ndjenjë se erëmimi i saj të gëlltit dhe ta imponon dëshirën që të zhdukesh, të shndërrohesh në një
            nga nuancat e asaj ere që nuk mund të përshkruhet.

                                                               Kim Mehmeti, Lulehëna, Peja, Dukagjini (1997)


          – Si janë paraqitur tematikat e kësaj pjese?

          – Çfarë mund të thuash mbi përdorimin e figurave stilistike të përdorura nga autori dhe nëse
            janë përshtatshme?

          – Komento mbi strukturën e kësaj pjese.




2210-0011
