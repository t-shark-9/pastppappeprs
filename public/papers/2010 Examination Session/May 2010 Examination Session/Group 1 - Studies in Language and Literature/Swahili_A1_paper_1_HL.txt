M10/1/A1SWA/HP1/SWA/TZ0/XX




       22100297


SWAHILI A1 – HIGHER LEVEL – PAPER 1
SOUAHÉLI A1 – NIVEAU SUPÉRIEUR – ÉPREUVE 1
SUAHILI A1 – NIVEL SUPERIOR – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2210-0297                                                                                 5 pages/páginas
                                                           © International Baccalaureate Organization 2010
                                                      –2–                M10/1/A1SWA/HP1/SWA/TZ0/XX

Toa maoni yako juu ya moja ya tungo zifwatazo.

1.

                   “Naam. Ala! Mbona hivyo? Si umemaliza shule. Ni lipi lililobaki kama si ndoa.”
            Idi alimtania na kuacha tabasamu ling’arishe uso wake. Tumaini alichukuwa nafasi hiyo
            kumweleza mdogo wake kwani alishikilia kwa dhati mitazamo potovu kuhusu elimu ya wasichana.
            Alijua huu ndio wakati wa kumpa pwi na pwiriri ili ajinasue kutoka kwenye mawazo hayo
      5     ya kisenzi.
                   “Sikiliza kakangu nikueleze. Usijitie usogora kwa jambo usilolijua vizuri. Wazo kwamba
            msichana akimaliza shule hana lolote ila kuolewa, ni wazo la kale na lisilo na nafasi katika
            dunia ya leo. Msichana ana haki ya kuendelea na masomo, kadri ya uwezo wake. Kamwe jamii
            yake isimwekee mipaka na kuponza juhudi yake ya Kujiendeleza kwa lolote lile. Pingine hayo
     10     nisemayo ni kizungumkuti kwako, lakini utayaelewa siku moja.” Tumaini alisita, kisha akaendelea,
            “Baba ameshikilia mawazo ya kizamani kwa dhati kiasi kwamba haoni umuhimu wa mimi
            kusoma zaidi. Idi, nikifaulu mtihani wangu, nitaenda chuo kikuu nisome zaidi hadi niwe daktari.
            Haya ndiyo matumaini yangu. Kwa hivyo, ondoa hizo fikra kongwe kuwa nataka kuolewa.
            Ndoa sio mwisho wa maendeleo ya mwanamke na usidhani nina mipango yoyote ya kuolewa na
     15     Sifa ati kwa kuwa ameniandikia barua. Hiyo siyo mara yake ya kwanza kufanya hivyo, na hakuna
            uchumba wowote hapa. Kwa hivyo, kaka mdogo, usiwazie jambo lisilokuwepo. Hilo ni mustahili
            kwangu,” alikaulisha.
                   “Nimeelewa, lakini dada Tuma-kitambo umalize masomo ya chuo kikuu huoni utakuwa
            umepoteza muda mwingi na bahati yako ya kuolewa,” kabla Idi hajaendelea, tumaini alimkatiza
     20     usemi na kumwambia, “Nani alikuambia ndoa ina mipaka ya umri? Ndoa haishurutishwi,
            wala hairidhishi ikiwa haitaamuliwa na wawili wapendanao. Ndoa ya kupangiwa na wazazi
            hairidhishi kwani kigezo cha mapenzi hakifikiriwi hapa. Ni vizuri iwapo wawili wapendanao
            watakuwa tayari kuoana kwa wakati ufaao kuoana. Sharuti za mila au wazazi huweza kuharibu
            maisha ya watu, na kumnyima nafasi kuyatambua yale ayatakayo maishani. Idi, usikubali
     25     kulazimishwa kuoa mapema ikiwa huko tayari. Utaishi maisha ya taabu kama akina Rehema,”
            Idi alimsikiza dadake kwa maakini kisha akatamka.
                   “Usemayo yana maana, hasa katika ulimwengu wa sasa. Mimi nitasoma hadi pale
            nitakaposhindwa kutokana na uzee,” alitania na kuachilia kicheko kilichopaa katika anga lile
            la magharibi.
     30            “Naam, na siku za wanawake kuwategemea wanaume kwa kila kitu zimepita, lakini baba
            hataki kuukubali ukweli huu. Idi, usikubali kutekwa nyara na hoja muflisi za baba. Unaona jinsi
            alivyowaoza Rehema na Mashaka kwa tamaa ya mali? Usikubali kamwe Kuishi jana kama baba.
            Wewe ni kijana wa kisasa, kwa hivyo, ishi maisha ya kisasa.” Tumaini aliendelea kumshauri.
                   “Mtazame Rehema, taabu anazopata zinatokana na maamuzi yake mwenyewe
     35     yaliyohimizwa na baba. Alikataa shule akaolewa. Mashaka naye alikataa kusoma hata baada ya
            kutafutiwa shule na Ba mdogo. Naye akaamua kuolewa. Baada ya muda, atakuwa mzigo kwa
            mumewe ambaye nasikia alifutwa kazi hivi majuzi.”
                   “Ni kweli, sasa hushinda kutwa akitafuta vibarua mitaani kuyakimu maisha. Kazi ya kijungu
            jiko tu.” Alitamka Idi.
                   “Kwa mashaka, hasa huo ni mwiba wa kujidunga, huambiwi pole. Aliyataka mwenyewe,
     40     sasa hana budi kuishi maisha ya taabu,” aliongeza tumaini, kisha akatahadharisha, “yazingatie sana
            haya niliyokwambia Idi.”




2210-0297
                                                   –3–               M10/1/A1SWA/HP1/SWA/TZ0/XX


                  Idi aliashiria kukubali kwa kutikisa kichwa halafu aliagana na dadake na kwenda kwao.
            Tumaini alipokuwa akirudi alipitia kwa mzee Okwembo. Alimkuta amekaa mahali pake pa kila
            siku akichuuza dagaa.
   45             “Mzee, leo hukupata wanunuzi au vipi? Mbona dagaa wanashindania nafasi ndani ya teo?”
            Tumaini alimuuliza baada ya salamu.

                                                                        Clara Momanyi, Tumaini (2006)




2210-0297                                                  Turn over / Tournez la page / Véase al dorso
                                    –4–                M10/1/A1SWA/HP1/SWA/TZ0/XX

2.

                            Watu wa Mombasa

                 Atani wa Kiwa-Ndeo, maneno mangi atani
                 musinene mupendao, yawatokayo kanwani
                 siku ya msu na ngao, na risasi matavuni
                 mtakwambiwa semani, la kunena msijue.

             5   Simba kiwa mawindoni, hafunuwi zake ndole
                 huzivika mtangani, muinda asiziole
                 uliza utasakani, muinga uzingatile
                 nyoka za ng’ongo kobele, hatuchi situtisheni.

                 Hatuchi situtisheni, hatuituki mishindo
            10   tangu kale na zamani, tuwazowevu wa kondo
                 ivu la moto wa kuni, tutalitenda kitendo
                 siku ya kutinda fumbo, tutaonana fundoni.

                 Kula mwenye mbovu niya, mwenye dhamirimbi nasi
                 rabi tatuhukumiya, tukuza zetu nafusi
            15   kwa amri ya Jaliya, aliye Mola mkwasi
                 kufuata mfuwasi, hilo halipatikani.

                 Kula mwenye nia mbovu, kungwa mpindukiza ‘ye
                 moka kiwana cha ivu, nale naaliyo naye
                 aifanyao mwelevu, mpe uyinga akaye
            20   asikome mayutoye, afiliye mayutoni.

                 Kimbile mbele waume, zawakokota zisiki
                 taka nasi mutwandame, kwa khidima wa nyuki
                 pindani zisitwegeme, kwa miomo ya bunduki
                 tufiliye yetu haki, tusiwekwe cheo duni.

            25   Mla shokowa la Pemba, na kwetu ataka kula
                 uyao kiwamba wamba, ili kwegesha madhila
                 meifanya kuwa simba, kuya pasi na sumila
                 ayapo takuya Shela, Suudi mutatendani?

                 Pani shauri Suudi, muniyuze na mapema
            30   ambalo lenyi muradi, nanyi mu wana wazima
                 isiwe kutaradadi, iwapo siku ya kwima
                 tufe katika hishima, tusiwekwe cheo duni.




2210-0297
                                   –5–                M10/1/A1SWA/HP1/SWA/TZ0/XX


                 Na ndiya yenye kasidi, ni khasara kungiliwa
                 hishima yangu abadi, nda kurai na kwangowa
            35   ni siraya ya biladi, ndipo mi kawatukuwa
                 hii mila ya wendiwa, yandesize tabasamu.

                 Na atiwe mwenye siri, musinegeshe shutuma
                 mi hila si kukithiri, nataka yenu salama
                 amali yangu ni kheri, kwepukana na malama
            40   bisharaye na alama, humutowe kufahamu.

                                    Shihabdin Chiraghdin, Malenga wa karne moja (1987)




2210-0297
