M10/1/A1SHO/SP1/SNA/TZ0/XX




       22100263


SHONA A1 – STANDARD LEVEL – PAPER 1
SHONA A1 – NIVEAU MOYEN – ÉPREUVE 1
SHONA A1 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2210-0263                                                                                   4 pages/páginas
                                                             © International Baccalaureate Organization 2010
                                                   –2–                 M10/1/A1SHO/SP1/SNA/TZ0/XX

Sarudza ndima imwe chete pane mbiri dzinotevera, ugonyora pfungwa dzako pamusoro payo.
Pane mibvunzo iri pashure pendima, haumanikidzwi kuipindura asi yakaiswa kuti ikubatsire pakunyora
zvaunofunga pamusoro pendima yacho.

1.

                  Dzakanga zvino dzoverenga pepa reSunday Mail bhodhoro redoro rakagadzikwa
            pakati pamakumbo. Dzaiverenga dzichitevedza mavara adzainongedza nechigunwe dzichiseka
            dzega zvadzo. Vanhu vaingodzitarisa vopfuura. Dzakatora chinyoreso kubva muhomwe
            dzoita tumitsetse tumitsetse pasi pamavara adzaiverenga dzichibva dzagutsurira musoro
      5     zvinyoro-nyoro. Dzakazotarisa wachi yadzo, dzichibva dzangosimuka kunge munhu uya anzwa
            manyoka aye anongouya zvisina “ndauya”. Dzakangosimudza bhodhoro radzo reCastle
            ndokufambisa dzichienda kundokwira makombi anobva Bindura achienda Harare. Dzakasvika
            ndokusvikorova salute dzichimira dzakati twasu sezvinoitwa namapurisa kana mauto.
            Dzadaro dzakabva dzati kune vamwe mai vaive vakabereka mwana, “Nhai mai Kambeu…Gara
     10     zviya ndiKambeu here kana kuti Kamunhikwi? handichanyozivi, vana vacho vawandisa mhani!
            Ha-a, hazvinei hazvo mai Kagaka. Asi munoziva here kuti ndaive ticha?”
                  Pakamboita karunyararo zvishoma dzibva dzazoti, “Hoo-ya-a, ndaive ticha ini. Ticha
            chaiye anonyora nechoko achifundisa vana venyu, asi vakandidzinga basa. Hanzi ini ndinopenga!
            Mungazvibvumevo kuti ndinopenga nhai amai? Ndakafitwa here nokuti hiri-hiri inini? Mhunhu
     15     akadzidzisa vana iro gore ratabva irori vamwe vavo vakatowana fifteen points dzokuendesa
            kuUniversity? Fifteen points munodziziva here nhai mhai? Dzinonetsa kuwana, dzinotoda ticha
            anoziva basa nemwana ane chido chekudzidza. Kupenga! Ha-a, hameno kuti kupenga kwakadai
            kuchazoonekwa nani chaizvo kuti kupenga. Ini chaiye kudhunya? Ndiko kunonzi kudhunya manje.
            Vanhu havadi munhu anofunga zvakadzama achiona zvakadzika-dzika nekutaura asingakakamire.
     20     Ndinika wacho inini. Handiite munhikwi nedoro rinopisa, handikotsiri ndakabata chidhiraivho
            chemota. Ndini hwereshenga, chibwechitedza, sikarabonya mushonga wapachuru, asi vanhu
            vanonditi ndinopenga. Kupenga vanombokuziva here? Nhai mhai, kupenga munokuziva here?
            Kuye kunoita kuti vanhu vagare vakakusungwa necheni dzegejo? Vanhu vanoita zvokutamba
            nokupenga chokwadi. Namwari chaiye vanhu vanopenga.” Dzakambomira dzokwiridzira
     25     bhurukwa radzo dzatarisa mai vaye vaive pamakombi. Dzakazotendedeuka dzotarisa mai vaye
            vaive vakabereka mwana sekunonzi dzaida kuti vataure chimmwe chinhu.
                  Mai vaye vakangoseka-seka zvavo ndokutsikitsira pasi sevainyengwa. Havana zvavakataura.
                  “O! munhu wese anofunga kuti ndinopenga! Muri kundisekaka nhai mai vaKamupira.
            Muri kudisekerei? Nemiwo munenge munopenga futi. Ticha mumwe chete pachikoro chese,
     30     Mr. Shamuyarira, neni ndisu chete tinoziva kuti ini handipengi! Ndaivadzidzisa kuongorora
            nhetembo namabhuku. Kuvadzidzisa kuny’urura, kudzumbunura, kupepeta nekuyanika pfungwa.
            Kuona shuga iri pagaro rekapu izere tii. Kuzazanura, kuputunura masvinga, nokuveza masvingo
            mupfungwa. Ndaivadzidzisa kufunga zvakadzama. Zvinoda pfungwa dzakasungunuka izvozvo,
            pfungwa dzisingatyi, pfungwa dzinofema, dzinoyerera semmvura pemapopoma ekuVictoria Falls.
     35     Ko inotya ani, iwe? Inongoerera ichishinyira ichienda zvisina kukosora kana nhetemwa.
            Kufunga hakudi kumbunyikidzwa. Zvinoda misoro inopfungaira mazano.”

                                                                      Ignatius T. Mabasa, Mapenzi (1999)




2210-0263
                                             –3–                M10/1/A1SHO/SP1/SNA/TZ0/XX

      – Unofungei nezvinangwa zvomunyori uye kuzadzikiswa kwazvaitwa muchinyorwa?

      – Unofungei namaumbirwo aitwa mutambi mukuru muchinyorwa ichi?

      – Unofungei nomutauro wasevenzeswa. Unofambirana zvakadii nezviri kuitika muchinyorwa?




2210-0263                                            Turn over / Tournez la page / Véase al dorso
                                             –4–               M10/1/A1SHO/SP1/SNA/TZ0/XX

2.

                                     Makanganwa Here?

                     Ndikataura zvekure angava manyepo
                     Regai ndinange zvaimo muno muMberengwa
                     Veduwe, madirei kukanganwa chanezuro nehope
                     Nzara ya1992 heya yatove nyambosu?
                 5   Makanganwa here kuti takaguura senyoka
                     Makanganwa here tichiti vhiki bha-a paG.M.B. paMataga
                     Makanganwa here tichikododzvorerana chibage chokuhora
                     Ndimi here morarirochemedza hwamanda yokukokerana ndari?
                     Ndimi here mozadza makomba nesadza kuti madhongi adye?
                10   Ndimi here movhevhewa kutenga tsvigiri nechibage?
                     Ndimi here mokushira bhagidhi remhunga huku neshiri
                     Nhasi uno here kugadza mugomo wechibage chezhizha
                     Hapana zvandingataura nokuti masimba ndeenyu
                     Asi ndangoti ndibvunzeo kuti makanganwa here?

                                  Pelda Hove, Zimbabwe Women Writers Selections-Nhetembo (1998)


      – Unofungei nevavariro kana kuti zvinangwa zvanyanduri zvaburitswa munhetembo uye kuti
        zvaburitswa sei?

      – Wakanangana namaumbirwo enhetembo nokuburitswa kwedingindira unofunga kuti nyanduri
        abudirira zvakadii?

      – Unofungei nomutauro uye zvidavado zvasevenzeswa nayanduri munhetembo?




2210-0263
