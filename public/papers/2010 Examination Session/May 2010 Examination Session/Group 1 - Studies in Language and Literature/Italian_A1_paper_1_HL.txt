M10/1/A1ITA/HP1/ITA/TZ0/XX




       22100145


ITALIAN A1 – HIGHER LEVEL – PAPER 1
italien A1 – NIVEAU SUPÉRIEUR – ÉPREUVE 1
italiano A1 – NIVEL SUPERIOR – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2210-0145                                                                                 4 pages/páginas
                                                           © International Baccalaureate Organization 2010
                                                        –2–                     M10/1/A1ITA/HP1/ITA/TZ0/XX

Scrivi un commento su uno dei passi seguenti:

1.

            La terra natale non fa a Tristano Rupe grandi feste nel rivederlo, ché non è del vero affetto
            la smanceria. Anzi, l’incontro tra lui, figliol prodigo, e la Calabria, ha sempre una cert’aria
            d’imbarazzo, dovuta al fatto ch’egli non sa giustificare dinanzi a lei la sua lontananza, ed essa
            non vuole confessargli di soffrire per il suo abbandono. Ma, se lui è commosso, lei, la sua terra,
      5     una povera vestita di stracci, canuta e fiera, si riconosce nella melanconia dell’esule, ch’essa colora
            della sua solenne e schiva povertà. […]
                   Manca di tutto la Calabria, perché chi, dall’antichità ad oggi, la ridusse in suo potere,
            ne ostacolò lo sviluppo creativo nelle cose e negli spiriti, s’impose con la violenza. La Calabria
            si difese con l’inerzia, trovando, nel giogo della miseria, una specie di ascetica disperazione […].
     10     La storia in Calabria si è tradotta in silenzio, un silenzio da cui affiorano, col loro consolante
            linguaggio umano, quelle vigne che si spingono con le loro mammelle bionde e nere sulle rive
            del mare, quelle pinete che salgono le montagne con i loro aromi, quegli ulivi che svettano sul
            cuore della Calabria col loro vecchio e tiepido argento, quegli aranceti che accendono le loro
            lampade gialle contro il turchino delle acque, tra quinte altissime di eucalipti e di querce. […]
     15            Il mare è per la Calabria lo specchio d’abisso del suo millenario destino. Un mare
            rugoso maestoso che ha visto i secoli frangersi contro le sue inaccessibili scogliere, le stragi
            succedersi ininterrotte, senza nulla perdere della sua primordiale bellezza, della sua
            splendente canizie. A qualunque approdo lo spingano gli eventi, Tristano è certo di trovare davanti
            alla solennità del suo mare – un mare che ha una criniera di cometa – in qualunque ora della sua vita,
     20     i migliori entusiasmi, le più sopite energie. Se il suo occhio fanciullo non avesse abbracciato
            quell’onda con trepido amore; se il suo giovane corpo non si fosse irrobustito a quella salsedine;
            se la sua anima, bisognosa di incidere un suo segno nel mondo, non avesse sentito, quasi per
            un’emanazione da creatore a creatura, nelle tempeste di quel mare, un’arcana potenza capace di
            travolgere ogni ostacolo, egli non sarebbe quello che è: sarebbe cieco e servo.
     25            Ed il mare è sempre lo stesso. Gli occhi di Tristano non lo vedono diverso da come lo videro
            Ulisse ed Oreste, Glauco e Scilla. Mutano i pellegrini appassionati, ma il mare, cui essi confidano
            i più alti sogni, le più alte ebbrezze di conoscenza, è quello di sempre. È nato senza memoria, è un
            volto dell’eternità. Esso sarà, quando la terra diventerà una fiaccola spenta nello spazio fumoso.
                   A ogni suo ritorno, Tristano trova più invecchiata la madre, più trascurata Sarmúra,
     30     più dissugata la terra dalla canicola, più lontani gli amici dell’adolescenza. Il mare lo compensa
            della decadenza che il suo sognante spirito coglie in ogni volto del passato. Lui solo, il mare,
            conserva lo splendore che gli vide la prima volta; lui solo contende al tempo corruttore la sua
            eterna identità.
                   Tristano ritrova in lui la sua innocenza e s’acqueta. Abolisce in lui quel tanto di morte che già
     35     reca nella carne e nello spirito, e, per un attimo, si sente partecipe della sua immortale sostanza.
                   Né basta all’esule che torna salutare il mare con gli occhi commossi, berne il fiato salino
            dal finestrino del treno, rimpiangerlo come un bene essenziale ogni qualvolta il monte cieco
            gliene toglie la vista. Gli parrebbe di tradire il segreto che lega la sua carne al ritmo della vita
            universale se, tra qualche ora, bisognoso di solitudine dopo l’effusione degli affetti, disceso
     40     alla riva dove l’onda ripete alla terra che l’adora i suoi eterni messaggi, non potesse, almeno,
            intingere le dita nelle sue acque lustrali.




2210-0145
                                                       –3–                    M10/1/A1ITA/HP1/ITA/TZ0/XX

                  Come un grande fanciullo, egli cercherà un pretesto per star solo, calerà per un viottolo
            profumato alla Marina, raggiungerà gli scogli immani, che suggeriscono all’immaginazione
            miti di giganti rotolati dal cielo dopo la vana scalata, immergerà la mano nell’onda come nella
   45       pila dell’acquasanta. E grandissimo sarà il suo rimpianto di non potere, per la fredda stagione,
            entrare col corpo nudo nei riflessi d’oro che le pietre disegnan sul pelo dell’acqua, quando i
            raggi del sole la trafiggono; di non potersi tuffare per riconoscere la grotta dove lo squalo,
            vecchio quanto il mondo, e terrore dei verdi anni, fa ancora sentire il suo risucchio; di non potere
            impazzare tra le spume, fingendosi inseguito dal mostro; di non poter strappare un ciuffo di
   50       musco marino, che si trova là chi sa da quando; di non poter fare il morto sul prato dell’onda,
            avendo, per guanciale, le mani incrociate sotto la testa; di non potere, infine, pensare all’eternità
            come ad una musica più dolce che triste, che l’accompagna da quand’è nato, che seguiterà anche
            dopo di lui.

                                                               Leonida Répaci, Storia dei fratelli Rupe (1957)




2210-0145                                                       Turn over / Tournez la page / Véase al dorso
                                                                   –4–                          M10/1/A1ITA/HP1/ITA/TZ0/XX

2.

                                                               La guerra

                                           Ho gli anni di mio padre – ho le sue mani,
                                           quasi: le dita specialmente, le unghie,
                                           curve e un po’ spesse, lunate (ma le mie
                                           senza il marrone della nicotina)
                                     5     quando, gualcito e impeccabile, viaggiava
                                           su mitragliati treni e corriere
                                           portando a noi tranquilli villeggianti*
                                           fuori tiro e stagione
                                           nella sua bella borsa leggera
                                    10     le strane provviste di quegli anni, formaggio fuso, marmellata
                                           senza zucchero, pane senza lievito,
                                           immagini della città oscura, della città sbranata
                                           così dolci, ricordo, al nostro cuore.
                                           Guardavamo ai suoi anni con spavento.
                                    15     Dal sotto in su, dal basso della mia
                                           secondogenitura, per le sue coronarie
                                           mormoravo ogni tanto una preghiera.
                                           Adesso, dopo tanto
                                           che lui è entrato nel niente e gli divento
                                    20     giorno dopo giorno fratello, fra non molto
                                           fratello più grande, più sapiente, vorrei tanto sapere
                                           se anche i miei figli, qualche volta, pregano per me.
                                           Ma subito, contraddicendomi, mi dico
                                           che no, che ci mancherebbe altro, che nessuno
                                    25     meno di me ha viaggiato fra me e loro,
                                           che quello che gli ho dato, che mangiare
                                           era? non c’era cibo nel mio andarmene
                                           come un ladro e tornare a mani vuote...
                                           Una povera guerra, piana e vile,
                                    30     mi dico, la mia, così povera
                                           d’ostinazione, d’obbedienza. E prego
                                           che lascino perdere, che non per me
                                           gli venga voglia di pregare.

                                                                            Giovanni Raboni, da A tanto caro sangue (1988)



* Negli anni di guerra (1940–1945) la famiglia del poeta, come egli stesso ricorda, “era sfollata in un paese
     di campagna per sfuggire al pericolo dei bombardamenti aerei su Milano”.




2210-0145
