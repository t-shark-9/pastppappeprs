M10/1/A1TUR/HP1/TUR/TZ0/XX




       22100317


TURKISH A1 – HIGHER LEVEL – PAPER 1
TURC A1 – NIVEAU SUPÉRIEUR – ÉPREUVE 1
TURCO A1 – NIVEL SUPERIOR – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2210-0317                                                                                 3 pages/páginas
                                                           © International Baccalaureate Organization 2010
                                                        –2–                   M10/1/A1TUR/HP1/TUR/TZ0/XX

Aşağıdaki iki parçadan bir tanesini seçerek, seçtiğiniz parça hakkında bir eleştiri yazınız.

1.

                                                    Anne Kuşlar

                   Anne kuşlar, son birikinti suyu da kuruyan gölü terk etmek üzere havalandılar.
            Yavrularının da kanatlanıp peşlerinden gelmesi için gölün üzerinde daireler çizmeye başladılar.  
            Ama küçük kuşların uçma zamanı gelmemişti.  Yuvalarının otları arasından başlarını yana yatırıp,
            gözlerini kırpıştırarak gökyüzündeki annelerine baktılar.
      5            Anneler orada kalsalar, susuzluktan öleceklerdi.   Gitseler; yavruları orada kalacaktı.  
            Annelik içgüdüsü ile ölümden kaçma içgüdüleri çatıştı.  Gökyüzünde dönüp durdular.  Allı turna
            sürüsü bir indi kuru göle, bir çıktı gökyüzüne.
                   Çığlıklar ata ata yavrularını bu erken ve zorunlu göçe çağırdılar, küçük kuşlar ancak
            bir-iki adım atabildiler, henüz gelişmemiş kanatlarını çırptılar, cılız seslerle yanıt vermeye kalktılar,
     10     gökyüzüne doğru ağızlarını açıp kapattılar.  Ama asla uçamadılar.
                   Tuz Gölü’dür burası.  Konya ile on dört il ve ilçenin kanalizasyonunu bu muhteşem göle
            akıtmak için devletin trilyonlar harcayıp 125 kilometre beton kanal yaptırdığı eşsiz göl…
                   İnsanoğlunun doğaya karşı ahlaksızlığının ve saygısızlığının en çarpıcı kanıtı olan ve bunu
            yok olarak ödeyen bir yeryüzü harikası…
     15            Gelişigüzel sulama kanalları ile suyunu bir yandan çekip, öte yandan on dört yerleşimin
            sanayi atıklarını, fosseptiğini, kirini, pasını bağladıkları Tuz Gölü.
                   Sonra ne oldu bilmiyoruz.   Ortalık karardı, birkaç gün sonra gölün kurumuş kıyılarında
            çok sayıda yavru kuş buldular Selçuk Üniversitesi Veteriner Fakültesi’nin araştırmacıları.  
            Anneler gitmiş, yavrular ölmüştü.
     20            Bir köylü, muhabire “Yaşayan bir yavru bizim gölgemizi görünce annesi sandı ki,
            yiyecek geldi diye birkaç kez ağzını açtı, ama öldü” dedi.
                   Belki son yavru kuştu…
                   Ve siz hálá dünyayı kimin ısıttığını, kimin iklimleri bozduğunu, suların neden kesildiğini,
            bahçelerimizi ve bizi kimin susuz bıraktığını merak ediyorsunuz.
     25            Öyle mi?…

                                                                                   Bekir Coşkun, Hürriyet (2007)




2210-0317
                                           –3–                  M10/1/A1TUR/HP1/TUR/TZ0/XX

2.

                               Başka Yerler Başka Düşler

                 Bir dağdan iner gibi yavaşça
                       atını bağlayıp avludaki asmaya
                              odaya sessizce giren bir düştü babam.

                 Ben denize bakardım yarı uyanık
             5        annemi çocukluğunda iskelede bırakıp
                            uzaklaşan gemiye.

                 Başka yerlerde, başka düşler canlanırdı,
                      ağaran ufukta sabahın ilk karaltıları
                            sesler duyulurdu uzaktan karşı yamaçta.

            10   Yapayalnız yürür gibi uçsuz bucaksız ovada
                      nasıl biraraya geldiklerini düşünürdüm
                            apayrı insanların, susarak yaşadıklarını yıllarca.

                 Gün, uzayan gün.  Bitmeyen yol.  Yakıcı güneş.
                      Bir baş dönmesi yalnızca yaprak kımıldamayan bozkırda,
            15              bir rüzgar özlemi, bir toprak kokusu
                                  yağmurdan sonra tükenen soluğumda.

                 Gecenin karanlığı inmeden
                      sulara, uzak sulara.

                                                                      Cevat Çapan, Ara Sicak (2009)




2210-0317
