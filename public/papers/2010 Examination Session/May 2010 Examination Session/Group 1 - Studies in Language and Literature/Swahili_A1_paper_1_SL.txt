M10/1/A1SWA/SP1/SWA/TZ0/XX




       22100299


SWAHILI A1 – STANDARD LEVEL – PAPER 1
SOUAHÉLI A1 – NIVEAU MOYEN – ÉPREUVE 1
SUAHILI A1 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2210-0299                                                                                   5 pages/páginas
                                                             © International Baccalaureate Organization 2010
                                                      –2–                 M10/1/A1SWA/SP1/SWA/TZ0/XX

Toa maoni yako juu ya moja ya tungo zifwatazo.

1.

                   “Kweli mji huu ni wa ajabu,” alisema Dunia huku akivuka barabara. Gari lilifunga
            breki ghafla miguuni mwa Dunia, ikasikika sauti kali pale magurudumu yalipochuana na lami,
            moshi ukapaa. Dunia alibaki kulizuia gari kwa mkono; butaa lilimpiga, mwili ukamtetemeka.
            Dereva alitoka garini mbio hadi alikosimama Dunia, akamshika ukosi wa shati, akamtikisa kama
      5     upepo utikisavyo jani mtini. Alikuwa tayari kumnyaka makofi Dunia lakini alijikanya akijua
            huo hautakuwa ubinadamu hata kidogo. Hakuna mtu aliyehiari kufa ila huwa ni ajali na ajali
            haina kinga. Alimuonya na kumtaka Dunia awe mwangalifu barabarani kisha akajipakia garini
            mwake akang’oa na kuondoka.
                   Dunia moyo ulimdunda, kijasho chembamba kikamkatika, akasimama tutwe katikati ya
     10     barabara kama aliyepigiliwa misumari.
                   “Nina bahati kama ya mtende. Ee mwenyezi Mungu, nisaidie na kuniongoza,” Dunia
            alijisemea na kuomba.
                   “Ondoka hapo basi! Njoo huku! Utakufa bure hapo! Ee! Wewe kweli u mgeni. Watoka
            wapi kwani?” Alisikia watu wakimpigia kelele huko magari mengine yakimpigia honi,
     15     ndipo bumbuazi zilipomwishia, akavuka barabara, mkoba wake wa nguo mkononi, akatokomea
            hajui aendako. Baadhi ya watu walimshindikiza kwa macho huku wakivitikisha vichwa vyao kwa
            huruma na masikitiko.
                   Dunia alipatwa na wasiwasi. Labda alifanya makosa kuyapinga mashauri ya wazee siku ile
            ya hadhara kule kwao. Mji wa mwambao ulimtishia, mambo yakamkalia upande. Uamuzi wake
     20     kuja kuishi mjini Mwambao uliingia hatihati, akajiuliza iwapo ulikuwa uamuzi wa busara au la.
            Ghafla alijipata amevurugika akili, mbele kwatisha kwenda nyuma hakurundiki.
                   “Aa! Sina budi kwenda mbele, ima fa ima!” Alijipa moyo. Njaa ilimshika.
                   Aliingia ndani ya mkahawa karibu naye. Unadhifu mkahawani humo ulimvutia. Hata ndani
            ya majumba mengi huko kwao Kibaoni hamkuufikia unadhifu wa mkahawa huu. Kuta ziliremba
     25     vigae vya maru maru, sakafu ikapakwa rangi nyekundu. Madirisha ya vioo yalifungua pazia
            za hariri. Viti vya kulalai, vya matakio manene, vilipangwa mduara wa meza ili wateja wakalie.
            Watumishi waliovaa bwelasuti za rangi nyeupe waliwahudumia wateja. Aliletewa kadi yenye
            majina ya vyakula na bei zake. Aliagiza ugali kwa matumbo ya ng’ombe. Punde kidogo chakula
            kiliandikwa mbele ya Dunia, akaenda akafungua mfereji wa maji akanawa mikono ndani ya bakuli
     30     pana shaba lililotundikwa ukutani. Aliufuata utaratibu waliokuwa wakifuata wateja wengine.
            Alirudi mezani, akala akashiba, akanawa tena mikono. Alitoa shilingi thamanini mfukoni akaenda
            kwa keshia akalipa na kutoka.
                   Alizurura hapa na pale, akaondoka huku akasimama kule, akaondoka kule akasimama huku,
            hadi jua likatua, magharibi ikaingia. Giza lilipoenea vizuri na hewa kuwa baridi, anga ilimemetuka
     35     taa za umeme za kila rangi, nyingi kama nyota. Dunia alijua ni lazima atafute mahali pa kulala.
            Katika tembeatembea za mchana kutwa, aliwahi kuyaona majumba mengi ya ghorofa, ya
            kukondisha upate malazi. Hapo aliposimama, usiku huo, moja kati ya majumba ya malazi
            lilimkabili, maandishi makubwa kwenye mimu ya juu ya mlango yalisomeka: KODISHA ULALE.
            Alikwenda mlangoni akavipanda vidaraja hadi juu sebuleni. Alimpata bwana mmoja ameketi
     40     nyuma ya meza.




2210-0299
                                                  –3–                M10/1/A1SWA/SP1/SWA/TZ0/XX


                   Alilipa pesa za nyumba, akaonyeswa chumba cha kulala. Kitanda kikubwa cha kanzu
            kilitandikwa godoro pana la sifongo na mito miwili minene ya sufi. Alionyeshwa msalani.
            Wakati ulitimu saa tatu ya usiku na macho ya Dunia yalianza kumuasha kwa usingizi na
            mwili kupata maumivu mwendo wa mchana kutwa. Dunia alivua nguo akazitumbukiza
   45       mkobani mwake, pamoja na pesa, akafunga taulo akenda msalani, alimojifungia ndani.
            Aliivua taulo, akaitundika kwenye kulabu, ukutani. Aling’ang’ana hadi akalifungua bomba
            la maji kisha akasimama chini ya bomba hilo lililomiminika maji, kama mvua, kwenye kawa
            lake pana la tundu nyingi ndogondogo. Alijipaka sabuni kisha akajisuuza hadi akatakata.
            Kwisha hilo, alijifunga taulo akarudi chumbani mwake akalala. Alibumburuka usingizini
   50       kulipokucha akapiga miayo na kujinyongoa. Polepole aliinuka kitandani, akauendea mkoba
            wake akautoa mswaki akaenda msalani kusugua meno. Alirudi chumbani akavaa nguo na
            kujichana nywele kisha akaufunga mlango wa chumba. Aliteremka vidaraja hadi nje akaenda
            mkahawani kustaftahi.

                                                          Lamin H Omar, Dunia Mashaka Makuu (2004)


      – Tambua maudhui makuu na uonyeshe yanavyokuzwa kwenye kifungu hiki.

      – Mazingira yanachorwa kivipi na yana umuhimu gani katika kifungu hiki?

      – Ni sifa zipi zinazojitokeza katika kifungu hiki na zinaendelezwa kwa njia gani?

      – Mwandishi amefaulu au kutofaulu katika matumizi ya lugha kwa njia gani?




2210-0299                                                 Turn over / Tournez la page / Véase al dorso
                                 –4–                 M10/1/A1SWA/SP1/SWA/TZ0/XX

2.

                                 Mali

                 Kupenda mno ukwasi, naona nitapotea,
                 mali ina wasiwasi, sikai nikatulia,
                 mali huzua maasi, mtu yakampotoa.

                 Mali ni njema hidaya, hili kweli nalijua,
             5   sura yangu iwe mbaya, watu wataisifia,
                 lakini naona haya, sifa hii kupokea.

                 Mali ni nzuri hidaya, tena ninakariria,
                 lakini ina hekaya, ngumu kuizingatia,
                 hususa huwa kayaya, dunia kuizamia.

            10   Mali pale niko nayo, wengi wananiinamia,
                 bali nikitokwa nayo, rafiki wanikimbia,
                 na nipigapo miayo, pembeni wanizomea.

                 Mwenye mali huzuzuka, kheri akaziambaa,
                 na heshi kubabaika, kushukushuku jamaa,
            15   na huko kufilisika, akuhofu kila saa.

                 Umesikia karuni, mali ilimzuzua,
                 mali ilimfitini, dongo likamfukia,
                 ni khatari yamkini, kwa as-habu rupia.

                 Maadui wa mkwasi, ni wengi kupindukia,
            20   rafikize si rahisi, ghalibu humdowea,
                 wamchomoe fulusi, kisha wamtete pia.

                 Kheri nikidhiwa haja, shida zikinifikia,
                 nile kadiri ya haja, na nione njaa pia,
                 na niipate faraja, dhiki zikinitokea.

            25   Ee mola wangu Bwana, Jalla wa ala Jalia,
                 ufukara maulana, nakuomba nepushia,
                 nipe riziki mwanana, haja kunitosheleza.

                 Ukinipa utajiri, nipe na elimu pia,
                 mali zangu niajiri, ziwafalie insia,
            30   nikushukuru Qahari, vile kunifadhalia.

                            Kitula King’ei na Amata Kemoli, Taaluma ta ushairi (2001)




2210-0299
                                                 –5–              M10/1/A1SWA/SP1/SWA/TZ0/XX


      – Mtunzi wa shairi hili anatoa kauli zipi kuhusu mali?

      – Uteuzi wa maneno na lugha unasaidia kwa njia gani upitishaji wa ujumbe?

      – Jadili kuhusu muundo wa shairi hili.

      – Tathmini jinsi mwandishi anavyojimudu katika kupitisha ujumbe, na uonyeshe jinsi unavyofikia
        uamuzi huo.




2210-0299
