M10/2/ABITA/SP1/ITA/TZ0/XX/T




       22102319


ITALIAN B – STANDARD LEVEL – PAPER 1
ITALIEN B – NIVEAU MOYEN – ÉPREUVE 1
ITALIANO B – NIVEL MEDIO – PRUEBA 1

Friday 21 May 2010 (afternoon)
Vendredi 21 mai 2010 (après-midi)
Viernes 21 de mayo de 2010 (tarde)

1 h 30 m


TEXT BOOKLET – INSTRUCTIONS TO CANDIDATES
 Do not open this booklet until instructed to do so.
 This booklet contains all of the texts required for Paper 1.
 Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
 N’ouvrez pas ce livret avant d’y être autorisé(e).
 Ce livret contient tous les textes nécessaires à l’Épreuve 1.
 Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
 No abra este cuaderno hasta que se lo autoricen.
 Este cuaderno contiene todos los textos para la Prueba 1.
 Conteste todas las preguntas en el cuaderno de preguntas y respuestas.




2210-2319                                                                                       5 pages/páginas
                                                                 © International Baccalaureate Organization 2010
                                                                    –2–               M10/2/ABITA/SP1/ITA/TZ0/XX/T

TESTO A




                             LA GRANDE MELA SHOPPINGLAND
                                                       (Verona, New York o Timbuctù, che importa…)

                       In aperta campagna, c’è la “Grande Mela”, una specie di New York in miniatura.
                        Mentre dalla macchina la osservi avvicinarsi, rimani rapito da quella gigantesca
                        struttura, simile ad una navicella spaziale di vetro.

                       Il parcheggio è sorprendentemente occupato da automobili in ogni momento della
    5                   giornata e trovare posto è un delirio.

                       La porta automatica divora chiunque e qualunque cosa si muova, li trasporta in
                        un’altra dimensione: il “dovunque”, l’“anonimo”. Potresti trovarti a Napoli, Roma,
                        Bangkok, Pechino o Timbuctù e non rendertene conto. Il caldo o il freddo non
                        penetrano le grosse mura: all’interno si mantiene una temperatura costante. Solo i
10                      giubbotti in mano o i sandali ai piedi ricordano la realtà esterna.

                       Davanti a te c’è una serie in apparenza infinita di vetrine: non c’è prodotto che manchi
                        nella gabbia di vetro infernale. È pieno di gente, come un formicaio fino a quando il
                        centro commerciale è avvolto da penombra.

                       I carrelli vuoti all’ingresso escono carichi di cianfrusaglie*. Con un meccanico
15                      gesto della mano apri e chiudi il portafoglio e lo senti sempre più leggero senza
                        chiedertene il motivo.

                       “Avvisiamo la gentile clientela che tra quindici minuti chiuderemo”. Ecco che i
                        vermi abbandonano la mela, attraversano le stesse porte di… una, due, tre o sei
                        ore prima…?

20                     Il bagagliaio della tua auto apre la bocca e poi la richiude, piena. Rimetti a posto
                        il carrello, vuoto. Monti in macchina, chiudi la portiera e solo allora ti rendi conto
                        che dieci maglie, quattro paia di scarpe, due borse, un servizio da tè e tre libri
                        di ricette… forse non erano indispensabili.




                         Racconto di “sweetlemon” (allievo delle Medie Superiori), www.repubblica.it (maggio 09)
                                                                                                 (testo adattato)



*       Cianfrusaglie: cose inutili e/o senza valore




2210-2319
                                                                   –3–                       M10/2/ABITA/SP1/ITA/TZ0/XX/T

TESTO B
                 LA TECNOLOGIA CI HA VERAMENTE AIUTATO?
                                                Lettera aperta a Beppe Severgnini 1

              Caro Beppe,

              voglio farti una domanda: secondo te la tecnologia ci ha veramente aiutato? Perché mi
              sta venendo qualche dubbio.

              Il computer ci aveva promesso molte cose, ma ha creato anche molta disoccupazione.
    5         E non finisce qui.

              Avremmo dovuto eliminare la carta. Tutti i documenti sarebbero stati salvati su un
              comodo e piccolissimo supporto magnetico. In realtà la carta è aumentata, perché
              “per sicurezza” si stampa comunque su carta una copia dei documenti. Io dopo aver
              avuto brutte esperienze, mi stampo perfino tutte le email. Non si sa mai.

10            A proposito di email. Avrebbe dovuto sostituire il fax, ma non lo ha fatto. Il fax lo
              devi comunque avere, anche se lo usi molto meno. Quindi invece di sostituire uno
              strumento ne hai semplicemente aggiunto un altro.

              Tra poco dovremo ingrandire il biglietto da visita perché non c’è più spazio: numeri di
              telefono fisso, telefono mobile, fax, Fastweb, Skype, indirizzo email, Icq e del sito web.
15            Ma la tecnologia non doveva semplificare?

              Prima quando uscivo di casa mi preoccupavo solo di aver preso il portafogli. Oggi esco
              con: notebook, cellulare lavoro, cellulare privato, navigatore satellitare portatile,
              computer palmare, vari alimentatori per la rete a 220 e per l’auto. Il peso è notevole.
              Sto pensando ad una carriola2 elettrica per trasportare il tutto.

20            Naturalmente tutti  [ – X – ]  oggetti non funzionano sempre bene. Anzi, il piccolo
              difetto di funzionamento è sempre possibile  [ – 17 – ]  prima o poi ti ritrovi attaccato
              alla hotline3 da 5 euro al minuto, con l’assistente tecnico che  [ – 18 – ]  molto
              lentamente ti ripete cose che non puoi capire per farti salire il costo della telefonata.

              Ma Beppe… non sarà che si stava meglio prima?




                                                                            Aldo Costantini, www.corriere.it (testo adattato)


1
  Beppe Severgnini: Giuseppe Severgnini è un celebre giornalista e scrittore che cura, tra l’altro, una rubrica di corrispondenza
		                     con i lettori sul quotidiano Il corriere della sera
2
  Carriola: piccola carretta, un attrezzo munito di ruota che serve per trasportare delle cose con minore fatica
3
  Hotline: servizio di assistenza telefonica



2210-2319                                                                     Turn over / Tournez la page / Véase al dorso
                                                                    –4–                      M10/2/ABITA/SP1/ITA/TZ0/XX/T

TESTO C

                   INTERVISTA CON FRANCESCO DE GREGORI1
                ROMA

                Giornalista – È giusta l’impressione che ogni disco, forse ogni singolo concerto, siano
                segnati da un sentimento?

                De Gregori – “Forse è così, ma a me risulta chiaro solo dopo. Se mi guardo indietro m’accorgo
                che qualche volta il mio lavoro è stato caratterizzato da un maggior interesse verso il mondo,
    5           la politica, la storia. In realtà, le cose s’intrecciano ed anche il cuore non sta sulla luna ma sta
                piantato nel mondo”.

               In tanti restano male quando Lei canta una Sua vecchia canzone famosa cambiandola
               (ride De Gregori e dice “non mi offendo”). Vuol dire che il pubblico è conservatore?

                “Il pubblico è conservatore, e forse ha ragione: incontra una canzone in un certo momento della
10              sua vita e quella canzone resta esattamente come l’ha sentita quel giorno. Ma per me è un giorno
                di vent’anni, di trent’anni prima. Per me è fatale che le canzoni cambino e si rinnovino”.

                Esce un’antologia intitolata “L’Italia del Novecento nella poesia del Novecento” che
                include molti testi di canzoni e tra queste Viva l’Italia2…

                “La poesia trova la sua musicalità e il suo ritmo nelle parole mentre il testo di una canzone viene
15              scritto in funzione della musica, quindi la parola non è autonoma. La canzone senza musica
                è mutilata. Trovo che sia un omaggio non richiesto e non mi sento più elevato se paragonato ad
                un poeta”.

                “C’è la canzone d’amore senza tempo (Buonanotte fiorellino3) e quella che difende
                un’idea, un principio, un valore. Che differenza c’è, c’è una gerarchia artistica?

20              “Per me non c’è molta differenza: anche la canzone “storica” nasce nello stesso posto dov’è nata
                Buonanotte fiorellino, il cuore”.

               Lei pratica un’arte popolare, che Le fa guadagnare denaro. C’è dentro di Lei un’anima
               che le dice di dover pagare per la “colpa” della ricchezza?

                “No. Sono uno che guadagna bene, ma ha anche sempre pagato molto bene le tasse. Non mi sento
25              colpevole”.


                                                   di Paolo d’Agostini, www.repubblica.it (luglio 2006) (testo adattato)

1
        Francesco De Gregori: famosissimo cantautore italiano contemporaneo
2
        Viva l’Italia: una canzone molto conosciuta di Francesco De Gregori
3
        Buonanotte ﬁorellino: una famosissima canzone d’amore di Francesco De Gregori, molto poetica


2210-2319
                                                                      –5–                 M10/2/ABITA/SP1/ITA/TZ0/XX/T

TESTO D


LA PASSIONE PER IL VIAGGIO
La ricerca di Touring, Doxa e Bts presentata al salone di Genova

I nuovi nomadi sono i giovani. Hanno tra i 15 e i 24 anni, studiano, fanno lavori “part-time”1 e coltivano
assiduamente la passione per il viaggio. Mettono da parte risparmi per progettare itinerari in Europa
e negli Stati Uniti. Costruiscono nuovi gruppi, nuovi stili di vita correndo sul web, cercando rotte
“low cost”2.

È il nuovo stile nomade per i giovani tratteggiato in un dossier dal Touring Club insieme alla Doxa, una
ditta che realizza indagini di mercato, e alla Borsa del Turismo Scolastico attraverso un questionario.

In questi ultimi due anni ha viaggiato l’86 % dei ragazzi dimostrando “autonomia dalla famiglia e maggiore
indipendenza economica rispetto alla fine dei Novanta”. Lo slogan è “almeno quattro notti fuori”.
Viaggi brevi al posto del mese intero con mamma e papà. Il 27,7 % preferisce l’estero all’Italia
“per una forte curiosità verso le culture del mondo e per l’accessibilità sempre più delineata a livello
internazionale dal “low cost” degli aerei ma anche dell’inter-rail3 e dall’ospitalità a buon mercato degli
ostelli giovanili”.

Ma dove e come? In testa c’è la Spagna per le condizioni sociali, la tolleranza ma anche per l’atmosfera
della “movida”, delle “Ramblas” a Barcellona, del fascino seicentesco di Madrid. La Germania con
i nuovi allestimenti architettonici berlinesi e le nuove città oltremuro. La Francia con le sue attrattive
di sempre. La Croazia? Costa poco e offre panorami bellissimi. Le isole greche sono visitate soltanto
dal 3,4 % degli intervistati.

“Il viaggio ormai è la grande passione di giovani che si muovono verso l’estero più degli adulti ed
esprimono una curiosità per mete non tradizionali, a costo di spendere tutti i loro risparmi – commenta
Cristina Rapisarda Sasson del Touring Club – cercano ostelli e rifuggono l’agriturismo4, scelgono l’estero
a prezzi bassi.”


                                              Ambra Somaschini, www.repubblica.it (novembre 2005) (testo adattato)



1
    lavori “part-time”: lavori a tempo parziale
2
    rotte “low cost”: rotte a prezzi bassi
3
    inter-rail: biglietto ferroviario particolarmente conveniente per visitare l’Europa
4
    agriturismo: alloggiare in una casa di campagna in afﬁtto




2210-2319
