M10/2/A2PIL/SP1/TGL/TZ0/XX




       22102051


PILIPINO A2 – STANDARD LEVEL – PAPER 1
PILIPINO A2 – NIVEAU MOYEN – ÉPREUVE 1
FILIPINO A2 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

   Do not open this examination paper until instructed to do so.
   Section A consists of two passages for comparative commentary.
   Section B consists of two passages for comparative commentary.
   Choose either Section A or Section B. Write one comparative commentary.
   It is not compulsory for you to respond directly to the guiding questions provided. However,
    you may use them if you wish.

INSTRUCTIONS DESTINÉES AUX CANDIDATS

   N’ouvrez pas cette épreuve avant d’y être autorisé(e).
   La section A comporte deux passages à commenter.
   La section B comporte deux passages à commenter.
   Choisissez soit la section A, soit la section B. Écrivez un commentaire comparatif.
   Vous n’êtes pas obligé(e) de répondre directement aux questions d’orientation fournies.
    Vous pouvez toutefois les utiliser si vous le souhaitez.

INSTRUCCIONES PARA LOS ALUMNOS

   No abra esta prueba hasta que se lo autoricen.
   En la Sección A hay dos fragmentos para comentar.
   En la Sección B hay dos fragmentos para comentar.
   Elija la Sección A o la Sección B. Escriba un comentario comparativo.
   No es obligatorio responder directamente a las preguntas de orientación que se incluyen,
    pero puede utilizarlas si lo desea.




2210-2051                                                                                   5 pages/páginas
                                                             © International Baccalaureate Organization 2010
                                                     –2–                  M10/2/A2PIL/SP1/TGL/TZ0/XX

Piliin ang alinman sa Seksyon A o Seksyon B.

                                                SEKSYON A

Suriin at paghambingin ang mga sumusunod na teksto.

Talakayin ang pagkakahawig at pagkakaiba ng mga teksto at ang kanilang tema. Isama sa
komentaryo ang mga paraan ng mga awtor sa paggamit ng mga elemento tulad ng istruktura, tono,
imahe at iba pang istilistikong pamamaraan para iparating ang kanilang layon. Hindi sapilitan ang
pagsagot sa mga panggabay na tanong. Pero mahalagang gamitin ang mga ito bilang panimula ng
pahambing na komentaryo.

Teksto 1

                                                   Janitor

                  Mula nang maging paralisado ang kalahating katawan ni Tatay, araw-araw ay pahigpit
            nang pahigpit ang pangangailangan naming magkaroon ng dagdag na pera. Wala akong
            makitang regular na trabaho.
                  Nang malaman ng mga kasama ko sa simbahan ang aking kalagayan, inalok nila akong
     5      maging tagalinis ng simbahan. Dahil desperado, sinunggaban ko ang alok.
                  Dalawang beses sa isang linggo, kailangan kong linisin ang buong simbahan.
            Tuwing Miyerkules ng umaga dahil may prayer meeting sa gabi, at tuwing Sabado ng gabi
            dahil may service kinabukasan.
                  Kailangan kong malinis ang buong simbahan. Lagyan ng floor wax ang sementadong
   10       bulwagan. Bunutin nang husto hanggang sa kumintab nang walang matirang bakas ng
            floor wax. Basahanin nang husto para masimot ang alikabok. Saka punasang isa-isa ang
            mga upuan. Pagkatapos, wawalisin ko ang mga kalat at laglag na dahon sa harapan ng simbahan.
                  Inaabot ako ng halos tatlong oras sa paglilinis. Patang-pata ang katawan ko pero kahit ang
            kintab ng semento’y hindi magbigay sa akin ng lugod. May mga pagkakataong napapaupo ako sa
   15       puwesto ng koro at napapaiyak sa pagkaawa sa sarili. Nang lumaon, parang naging bahagi na ng
            gawain ko ang pag-iyak matapos maglinis ng simbahan. Sa pagkasaid ng luha, tila nahuhugot din
            ang pagod. Saka pa lamang ako magkakalakas uli para maglakad pauwi.
                  Kinabukasan ng umaga, araw ng Linggo, bubuksan ko ang malaking pinto ng simbahan.
            Kahit di pa sumisikat ang araw, makikita ko na ang kintab ng semento. Sa tuwing may darating,
   20       ang mga paa nila ay palihim kong binabantayan. Padarag ba kung lumakad? Magagalusan ang
            semento. Huwag sanang puro alikabok ang dala. Habang lumalakad ang oras at dumarami ang
            mga taong pumapasok sa simbahan, nababawasan nang nababawasan ang kintab ng semento.
                  Mas malaking parusa para sa akin kapag umaambon o umuulan. Ang sementong winalis,
            binunot at pinakintab ko’y magkakaputik-putik. Guguhit ang tubig na tumitilamsik mula sa
   25       mga payong. Sari-saring sapatos, sandalyas at step-in, pawang basang-basa, ang yayapak at
            magpaparumi sa semento.
                  Nag-iba rin ang bati sa akin ng marami. Sa halip na kumustahin ako, ang sinasabi’y
            “Ang linis ng simbahan.” Hindi ko alam kung matutuwa ako o maiiyak. Pinipilit ko na lamang
            na pagaangin ang aking mga hakbang para hindi makadagdag ang alikabok na dala-dala ko sa
   30       pinakintab kong semento.

                                          Isang Kabanata sa Awtobiograpiya/Memoir ni Rene O. Villanueva,
                                                    Personal: Mga Sanaysay sa Lupalop ng Gunita (1999)

2210-2051
                                               –3–                    M10/2/A2PIL/SP1/TGL/TZ0/XX

Teksto 2

                              Ang Paglilitson ay Trabahong Maselan

                              Ang paglilitson ay trabahong maselan
                              at iwan mo na sa mga sanay, amang.
                              Bago iyang suot mong barong-Tagalog,
                              dudumi lamang kung ika’y mag-iikot
                          5   ng malangis at kinalbong baboy.
                              Baka rin naman ang abo ay masaboy
                              diyan sa gawi mo, at baka ang apoy
                              ay biglang magsiklab at ika’y madale.
                              Kaya manood ka na lang diyan, hane?

                        10    Kami naman, amang, ay sinusuwelduhan:
                              pawis nami’t libag ay binabayaran
                              para sumarap ang iyong kaarawan.
                              Hindi larong pambihira ang pag-ikot.
                              Ito’y trabaho, na may bayad ang pagod;
                        15    at kung ang gusto mo lamang ay maglaro,
                              maraming laro akong maituturo
                              na hindi mo man lang nababalitaan,
                              huwag lang ito na aming kabuhayan.
                              Lakad na sa loob, doon ka kailangan;
                        20    kami’y huwag agawan ng hirap, amang.

                                           Tula ni Jose F. Lacaba, Katha, Soledad S. Reyes, ed. (1994)



      – Tukuyin ang tema ng dalawang teksto.      Paghambingin ang mga karanasang inihahain ng
        dalawang teksto.

      – Magbigay ng puna o reaksiyon sa pagkakatulad o pagkakaiba ng pagtanaw ng tagapagsalaysay
        sa unang teksto at ng persona sa ikalawang teksto ukol sa kani-kanilang karanasan.

      – Tukuyin ang mensahe ng dalawang teksto at suriin kung paano pinatitindi ng mga elementong
        estilistiko (hal., imahe, tono, tayutay) ang mga mensaheng ito.




2210-2051                                              Turn over / Tournez la page / Véase al dorso
                                                     –4–                   M10/2/A2PIL/SP1/TGL/TZ0/XX

                                                SEKSYON B

Suriin at paghambingin ang mga sumusunod na teksto.

Talakayin ang pagkakahawig at pagkakaiba ng mga teksto at ang kanilang tema. Isama sa
komentaryo ang mga paraan ng mga awtor sa paggamit ng mga elemento tulad ng istruktura, tono,
imahe at iba pang istilistikong pamamaraan para iparating ang kanilang layon. Hindi sapilitan ang
pagsagot sa mga panggabay na tanong. Pero mahalagang gamitin ang mga ita bilang panimula ng
pahambing na komentaryo.

Teksto 3

                                         Nasyonalismo, Uso Pa Ba?

                  Sa panahong ito ng globalisasyon at lumiliit na mundo, uso pa ba ang nasyonalismo? Sa isang
            umpukan kamakailan, isa sa mga kausap natin ang tahasang nagsabi na dahil nga sa globalisasyon,
            hindi na uso ang nasyonalismo. Passé na, ‘ika nga niya.
                  At nagbigay siya ng halimbawa. Ang mga mamimili raw ngayon, wala nang pakialam
     5      kung saan gawa ang isang produkto. Basta mas mura, mas maganda o mas mahusay
            ang kalidad, bibilhin nila. Hindi raw mahalaga sa kanila kung saan ito gawa. Hindi na raw uso
            ang pagtangkilik sa sariling produkto, kung kaya naman naniniwala siya na hindi na nga uso
            ang nasyonalismo. At dahil nga hindi na uso, hindi na dapat pinag-uusapan pa.
                  Sa biglang tingin ay tila may katuwiran nga ang sinabi ng ating nakausap. Parang
   10       magkasalungat nga ang globalisasyon at nasyonalismo. Pero kung pakalilimiin, saka matatanto
            na nang dahil nga sa napipintong globalisasyon sa ekonomiya kung kaya mas dapat na maging
            uso ang nasyonalismo. Kung kaya mas dapat itong pinag-uusapan at pinalalakas.
                  Una’y mahirap isipin kung paanong mapapalakas ang ekonomiya ng isang bansa at ang
            kakayahan nitong makipagkumpitensiya sa pamilihang pandaigdig nang hindi ito iniuugnay sa
   15       usapin ng nasyonalismo o pagmamahal sa sariling bayan at lahat ng bagay na bahagi nito at may
            kaugnayan dito.
                  Ngayon higit kailanman, kailangang maunawaan ng lahat ng sektor sa ating lipunan kung
            ano ang kanilang maitutulong at maiaambag sa bayan, upang tayo’y hindi patuloy na maging huli
            na’y kulelat pa sa karera ng mga bansa. Ang globalisasyon, na tila bukambibig ng maraming tao,
   20       ay hindi naman nangangahulugan ng pagkawala ng pagkakahati-hati ng mundo sa iba’t
            ibang bansa, upang bumuo ng tinatawag na global village. Ito’y nangangahulugan pa nga ng
            mas maigting at mas malupit na kumpetisyon sa pagitan ng mga bansa, lalung-lalo na sa
            larangan ng ekonomiya.
                  Ang anumang pagsisikap tungo sa pagpapaunlad sa ekonomiya ng bansa upang makasabay
   25       at makasakay sa globalisasyon, kung gayon, ay dapat na mahigpit na nakaugnay sa isyu
            ng nasyonalismo. Ito ay dapat na maging masidhing motibo ng mga mangangalakal at
            industriyalista, gayundin ng mga empleyado at manggagawa. Kung mayroon mang hindi
            pinagkakasunduan dahil sa tunggalian o kontradiksiyon ng mga interes, kailangang magkasundo
            at magkaisa sa hangaring makalikha ng mga produktong mas maganda at mas mura na maaaring
   30       isabak sa kumpetisyon sa loob at labas ng bansa.
                  Ngayon higit kailanman, kailangang maunawaan ng magkabilang panig na sakay sila ng
            iisang bangka, at kung hindi sila magkatulong na sasagwan, magkasama silang lulubog sa dagat
            ng globalisasyon.
                                                    Sipi ng isang Halimbawa ng Argumentatibong Sanaysay,
                                                    Sining ng Komunikasyon, Fe O. Aquino et al, eds. (2001)

2210-2051
                                                      –5–                   M10/2/A2PIL/SP1/TGL/TZ0/XX

Teksto 4

                                                 Pilipino Raw

                  Pilipino ka nga ba o banyagang naligaw sa lupaing ito? Nakapagtataka at nakakainis ngunit
            totoo na tayong Pilipino ay ayaw ng tatak Pilipino. Bakya raw, walang class, pang-mahirap daw
            ang yaring Pilipino. Lahat ng bagay na yari o gawa dito ayaw natin. At ano ang gusto natin,
            magmukhang estranghero sa lupaing ito? At iyan nga ang totoo, hindi mo ba napapansin?
     5            Tingnan mo na lamang ang karamihan ng mga taong gumagala sa Makati Commercial
            Center. Iba’t ibang mga kulay ng buhok, may maputi, may mapula, may kape, at kung anu-ano pa.
            Mga Pilipino ba iyan? Huwag mo nang itanong.
                  Tingnan mo naman ang mga namimili sa Rustan’s. “A, Miss… may I see that one?”
            Ah, English-speaking, Pilipino iyan. “Is this imported?” Ganyan ang Pilipino, laging itinatanong
   10       kung imported. Nais niya ang tatak ng Pierre Cardin, Christian Dior, Gucci at YSL na ang ibig
            daw sabihin ay “Yari Sa Laguna.” Sa mga pabango ang type ay Nina Ricci, Fabergé,
            Jean Patou at iba’t iba pa. Sa mga cosmetics Max Factor, Revlon, Pias, at kung anu-ano pa.
            Samantalang mayroon din tayong mga katulad ng mga ito.
                  Naalala ko tuloy ang isang pangyayaring naganap sa isang hotel sa Makati. May mga
   15       bisitang banyaga ang isang negosyanteng Pilipino at sila’y kumakain sa restawran ng
            nasabing hotel. Tinawag ng Pilipino ang waiter at ang sabi, “Waiter, give me a pack of cigarettes.”
            “What brand, sir?” “Any brand as long as it is imported.” Nang tinanong ang bisitang banyaga
            kung ano ang gusto niyang sigarilyo, ang tugon nito: “I want your local Alhambra cigar. It’s
            the best I ever had.” Mabuti pa ang banyaga, nagugustuhan ang sariling atin. Pero tayong mga
   20       Pilipino, anong masasabi mo? Huwag mo nang sagutin.
                  Pati sa pagkain hindi mo ba napapansin ayaw natin ngayon ng goto, puto’t dinuguan,
            bibingka at ano ang mga gusto natin ngayon? Hindi ba pizza pie, hamburger, spaghetti at
            ice cream? Puro banyaga, ano? Ganyan tayong mga Pilipino. Banyaga sa sariling bayan.
            Paano tayong uunlad at paano natin matutulungan ang mga industriyang Pilipino kung hindi
   25       natin tatangkilikin at itataguyod ang sariling atin? Siguro oras na para magbago tayo. “Ah, wait,
            heto na palang snack ko – spaghetti, pizza pie and coke.”

                                                                         Sanaysay ni Juanito E. Nazareno,
                                                    Sining ng Komunikasyon, Fe O. Aquino et al, eds. (2001)


      – Ano ang isyu o suliraning tinatalakay ng dalawang teksto?

      – Paano nagkakasundo o nagsasalungatan ang dalawang teksto sa isyung pareho nilang
        tinatalakay?

      – Ilarawan at paghambingin ang mga estilong panretorika ng dalawang teksto. Paano ginamit sa
        dalawang teksto ang mga kasangkapang panretorika (hal., tono, tayutay, diksiyon) sa paghahayag
        ng mga mensahe nito?




2210-2051
