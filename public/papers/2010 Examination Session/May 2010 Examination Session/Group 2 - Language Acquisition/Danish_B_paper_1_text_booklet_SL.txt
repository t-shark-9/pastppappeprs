M10/2/ABDAN/SP1/DAN/TZ0/XX/T




       22102229


DANISH B – STANDARD LEVEL – PAPER 1
DANOIS B – NIVEAU MOYEN – ÉPREUVE 1
DANÉS B – NIVEL MEDIO – PRUEBA 1

Friday 21 May 2010 (afternoon)
Vendredi 21 mai 2010 (après-midi)
Viernes 21 de mayo de 2010 (tarde)

1 h 30 m


TEXT BOOKLET – INSTRUCTIONS TO CANDIDATES
 Do not open this booklet until instructed to do so.
 This booklet contains all of the texts required for Paper 1.
 Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
 N’ouvrez pas ce livret avant d’y être autorisé(e).
 Ce livret contient tous les textes nécessaires à l’Épreuve 1.
 Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
 No abra este cuaderno hasta que se lo autoricen.
 Este cuaderno contiene todos los textos para la Prueba 1.
 Conteste todas las preguntas en el cuaderno de preguntas y respuestas.




2210-2229                                                                                       5 pages/páginas
                                                                 © International Baccalaureate Organization 2010
                                                      –2–              M10/2/ABDAN/SP1/DAN/TZ0/XX/T

TEKST A




                          EN FESTLIG DAG PÅ AMAGER




            Atletikklubben af 1973 (AK 73) afholder igen i år traditionen tro det fem km lange kvindeløb:
            ”IN Kvindeløb”. I år løbes der i Amager Strandpark – og der er god plads til alle løbere!

            De seneste år har løbet været udsolgt i mere end en måned før start! Tilmeld dig så hurtig
            som muligt, for at være sikker på at kunne komme med.

 5                      Latter-opvarmning ved Thomas Flindt, som startede dette sidste år!
                                            Sjov fællesopvarmning!
                                               Hygge efter løbet!
                                       Musik med Hot Pans Steel Drums!

            Søndag den 13. september 2009: Starten går kl. 13.00. Kom i god tid, og vær med til den
10          fælles opvarmning fra kl. 12.35. Vi starter med lidt motion for lattermusklerne og det sørger
            Thomas Flindt fra firmalatter.dk for på en kreativ og sjov måde igen i år. Derefter går S.A.T.S.
            på scenen og sørger for rigtig opvarmning af de mange tusinde forventningsfulde løbere.

            Kl. 13 går starten for den første gruppe løbere. Der startes i grupper á 500 løbere hvert
            3. minut. Du starter efter den løbstid, du oplyste ved tilmeldingen. Ruten er 5 km og går
15          gennem Amager Strandpark, og undervejs passerer du et kæmpe olie-tønde-band, som
            spiller musik, du bare ikke kan stå stille til!

            Når du er kommet i mål vil der være frugt, og du kan slukke tørsten. Du får også en flot
            gavepose med vareprøver fra mange af vores mange sponsorer. Til sidst kan du slappe af og
            ellers bare nyde den stemningsfulde og hyggelige atmosfære.




2210-2229
                                                   –3–              M10/2/ABDAN/SP1/DAN/TZ0/XX/T

TEKST B


              Fem faktorer der giver dig et langt liv.
            Mange danske studerende starter på deres nye uddannelse i september og det kan være
            en stressfuld periode for mange. Her er der nogle gode råd til hvordan de studerende kan
            leve sundere.

            Vores gener har stor indflydelse på, hvor længe vi lever. Men du kan også gøre meget selv.
 5          Opskriften på evig ungdom, den er endnu ikke fundet, men der skal faktisk ikke så meget
            til, for at man kan holde sig frisk og rørig til langt op i årene.

            Nedenfor kan du læse mere om, hvilke faktorer, der kan være medvirkende til at give dig
            et langt liv. Nogle af dem har du tilmed selv indflydelse på.

            1. Du er tedrikker
10          Forklaringen er, at både sort og grøn te indeholder nogle antioxidanter, der er gode for
            hjertet. Forskere ved Tohoku-universitetet i Japan undersøgte 40.500 japanske mænd og
            kvinder, og undersøgelsen viste, at personer, der drak mindst fem kopper grøn te dagligt,
            havde mindre risiko for at dø af hjertekarsygdomme, end de der drak mindre end en kop
            te dagligt.
15                                       2. Du bruger benene
                                         Hvis man spadserer en halv time hver dag, lever man længere
                                         end personer, der ikke bruger benene i samme udstrækning.
                                         Det er konklusionen af en undersøgelse foretaget af forskere
                                         ved University of South Carolina blandt 2.603 amerikanske
20                                       mænd og kvinder i alderen 60 år og opefter.

                                         3. Du undgår sodavand
                                         En amerikansk undersøgelse viser, at personer, der drikker
                                         mere end en flaske sodavand om dagen, løber en øget
                                         risiko for at udvikle et såkaldt metabolisk syndrom, der
25                                       kan føre til hjerte-kar-sygdomme og type 2-diabetes. Ifølge
                                         Institut for Rationel Farmakoterapi er metabolisk syndrom
                                         karakteriseret ved nedsat virkning af insulin, der medfører
                                         ubalance i kroppens forbrænding af fedt og sukker.

            4. Du spiser blå fødevarer
30          Ny forskning viser, at blå druer, blåbær og rødvin indeholder polyfenoler. Det er en
            gruppe antioxidanter, der mindsker risikoen for hjertesygdomme. Muligvis nedsætter de
            også risikoen for at udvikle Alzheimers sygdom.

            5. Du er glad for dine venner
            Det modvirker stress at have et tæt og godt forhold til andre mennesker. Når man ved at
35          man er omgivet af mennesker, som støtter en, bidrager det til, at man kan holde sig sund
            og rask både fysisk og mentalt. Kronisk stress nedbryder ens immunforsvar og bevirker,
            at ens celler ældes hurtigere.


2210-2229                                                   Turn over / Tournez la page / Véase al dorso
                                              –4–          M10/2/ABDAN/SP1/DAN/TZ0/XX/T

TEKST C


              Unge sætter ord på bedre integration.
            Teater hjælper unge indvandrere til at fortælle deres
                    historier i projektet ”Med vores øjne.”
            Sommeren over vil man hver mandag her på sitet www.metroxpress.dk/dk/
            debat/medvoresojne/ kunne læse historier fra forskellige danskere, der har
            en anden etnisk baggrund end dansk. De er alle tilknyttet Betty Nansen
            Teatrets skriveskole og skriver historier under temaet ‘Med vores øjne’.

 5          18-årige Khadije Nassers historie starter med en flugt ud af Libanon for
            otte år siden. Hun skulle egentlig kun have været der på en tre ugers
            sommerferie i landet, men faren bestemte sig pludselig for at blive i Libanon
            på ubestemt tid. Khadije Nasser er egentlig ikke helt sikker på, om hun skal
            fortælle historien.

10          »Folk tænker måske, at det er modigt at jeg flygtede tilbage til Danmark.
                                         Jeg har tænkt meget over, altså om historien
                                         er med til at bekræfte et billede, som mange
                                         nok har af arabiske fædre,« siger Khadije
                                         Nasser, der alligevel har valgt både at skrive
15                                       og offentliggøre historien.

                                            Men det er vigtigt, at samfundet også får
                                            et indblik i hendes verden, mener Khadije
                                            Nasser – og det er samtidig kernen i Betty
                                            Nansen Teatrets integrationsprojekt.

20          Teatrets integrationsprojekt er en reaktion på, at der under folketingsvalget
            i 2001 blev fokuseret meget på folk i Danmark med anden etnisk baggrund.
            Siden har projektet bredt sig ud over flere medier, der på forskellige måder
            giver de unge mulighed for og inspiration til fortællerrollen. I foråret 2006
            blev skriveskolen oprettet, og Khadije Nasser har været med det meste
25          af tiden.

            »Da jeg startede på skolen, ville jeg slet ikke være journalist, men efter
            at jeg har læst og lært mere om faget, er det nu det eneste, jeg vil være.
            Min store drøm er at blive tv-journalist. Nogle af de dem, der udtaler sig
            på ‘vores’ vegne, mangler et nuanceret billede. Det er derfor, jeg gerne vil
30          være journalist, så jeg kan vise en nuanceret muslimsk mening, selv om
            det jo selvfølgelig også handler om at være objektiv,« fortæller Khadije
            Nasser.




2210-2229
                                                        –5–               M10/2/ABDAN/SP1/DAN/TZ0/XX/T

TEKST D


                     Næste generation gider ikke e-mails

            Det dur ikke at arbejdspladsen spærrer for tilgangen til
            sociale netsider, hvis man vil tiltrække unge som arbejdskraft.
            En teknologisk generationskløft er under opsejling,
            hvor sms og sociale net-fællesskaber slås mod e-mails.
 5          Uhindret adgang til sociale netværk giver måske nok
            kuldegysninger hos firmaets it-sikkerhedsansvarlige,
            men det er vejen frem, hvis ikke virksomheden skal gro fast
            i det forrige årtusind.

            Den generation, der strømmer ud på arbejdsmarkedet de kommende år, bruger nemlig
10          teknologi på en ny måde, som de færreste virksomheder er indrettet til. Hvis de vil tiltrække
            disse unge, så skal de have de samme muligheder på arbejdspladsen, som de er vant til privat.
            Ellers finder de et andet sted at arbejde.

            Generationen, som er født senere end midten af 1980’erne, er vokset op med mobiltelefon,
            sociale netværk og sms’er. Nu begynder de at ramme arbejdsmarkedet og det har afsløret en
15          stor kulturkløft mellem de nyankomne og de lidt ældre.

            De fleste firmaer har ikke altid den nyeste teknologi på arbejdspladsen, og de spærrer ofte
            for adgangen til sociale fællesskaber og chat-software på nettet. Men skal man have fat
            i ung arbejdskraft, skal man åbne for de samme muligheder, de unge er vant til at bruge.
            For eksempel ses e-mail som en håbløst gammeldags opfindelse, ifølge mange af de unge,
20          som foretrækker at sende en sms, en chat-besked eller kommunikere via sociale
            net-fællesskaber.

            I en virksomhed er e-mail-systemet typisk blandt de tre dyreste systemer. Og de nyansatte
            gider slet ikke bruge det! En undersøgelse har vist, at kun omkring halvdelen af de unge
            bruger e-mails. Virksomheder, der lukker for adgangen til sociale netværk, må tænke sig godt
25          om og ændre den beslutning. For selv hvis man spærrer for adgangen til sociale netværk,
            så skal de unge nok komme på alligevel. De ved alt om, hvordan man kommer uden om den
            slags restriktioner.

            Udfordringen for it-afdelingen bliver fremover at finde et godt kompromis mellem sikkerhed
            og adgang til chat-software og sociale fællesskaber på nettet.

30          Men det er ikke kun besværligt, at den kommende arbejdskraft har et andet forhold til teknologi
            end deres lidt ældre kolleger – det ses også som en kæmpe fordel. De unge har et instinkt for
            samarbejde på kryds og tværs og er gode til at bruge alle deres kontakter – de har lært folk
            at kende i hele verden – noget som virksomheder har prøvet at lære deres ansatte i årevis.
            Og det behøves netop i globale virksomheder.




2210-2229
