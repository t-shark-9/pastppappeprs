M11/2/ABITA/SP1/ITA/TZ0/XX/T




     22112319

ITALIAN B – STANDARD LEVEL – PAPER 1
ITALIEN B – NIVEAU MOYEN – ÉPREUVE 1
ITALIANO B – NIVEL MEDIO – PRUEBA 1

Friday 13 May 2011 (afternoon)
Vendredi 13 mai 2011 (après-midi)
Viernes 13 de mayo de 2011 (tarde)

1 h 30 m


TEXT BOOKLET – INSTRUCTIONS TO CANDIDATES
 Do not open this booklet until instructed to do so.
 This booklet contains all of the texts required for Paper 1.
 Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
 N’ouvrez pas ce livret avant d’y être autorisé(e).
 Ce livret contient tous les textes nécessaires à l’Épreuve 1.
 Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
 No abra este cuaderno hasta que se lo autoricen.
 Este cuaderno contiene todos los textos para la Prueba 1.
 Conteste todas las preguntas en el cuaderno de preguntas y respuestas.




2211-2319                                                                                       5 pages/páginas
                                                                 © International Baccalaureate Organization 2011
                                                                   –2–                       M11/2/ABITA/SP1/ITA/TZ0/XX/T

TESTO A



            FERIE E PROBLEMI
     Vacanze rovinate? Consigli per il rimborso.



    Paolo Landi, segretario generale Adiconsum, un’associazione di consumatori italiana, dice
    “La crisi economica spinge le famiglie verso i last minute1 e verso pacchetti-vacanze offerti a
    basso prezzo e il rischio di subire imbrogli e truffe aumenta moltissimo. Quando le ferie sono
    finite, arrivano le segnalazioni per vacanze rovinate o non conformi al contratto previsto.”

    Ecco allora il vademecum che Adiconsum ha scritto per difendersi da imbrogli e farsi
    ripagare degli inconvenienti e dei danni da vacanza rovinata.

    1.    Conservare il contratto di vendita del pacchetto-turistico ed i depliant illustrativi del
          pacchetto.

    2.    Conservare i biglietti di viaggio.

    3.    Chiedere la disponibilità a testimoniare di persone che vi consigliamo di portare con voi
          al momento dell’acquisto del pacchetto-turistico.

    4.    Fare fotografie dei luoghi e se possibile dei problemi incontrati.

    5.    Conservare ricevute di tutte le spese fatte per rimediare ai problemi incontrati.

    6.    Appena si è tornati a casa, e comunque entro 10 giorni dal rientro, inviare una lettera
          raccomandata con ricevuta di ritorno2 al tour operator e all’agenzia di viaggi, con
          la descrizione precisa e dettagliata dei servizi non conformi al contratto ed una richiesta di
          risarcimento dei danni da farsi rimborsare.

    7.    Inviare nella lettera raccomandata le copie delle fotografie scattate da voi e le fotocopie
          delle ricevute relative alle spese che avete dovuto fare.

    8.    Nello scrivere la raccomandata bisogna chiedere il risarcimento delle spese fatte, ma
          anche del danno da stress psico-fisico e “vacanza rovinata”.

    9.    Qualora l’agenzia o il tour operator non accettino di pagare, è necessario ricorrere
          in giustizia.


                                                                                    La Repubblica (agosto 2009) (testo adattato)

1
     Last minute: offerta particolarmente conveniente dell’ultimo minuto							
2
     Ricevuta di ritorno: documento che permette al mittente di provare che il destinatario ha ricevuto la lettera


2211-2319
                                                      –3–                  M11/2/ABITA/SP1/ITA/TZ0/XX/T

TESTO B


       INDUSTRIALE VIVE DA OPERAIO
       CAMPOFILONE – Enzo Rossi, 42 anni, produttore della pasta Campofilone,
       per un mese ha provato a vivere con lo stipendio di un operaio. Dopo 20 giorni
       ha finito i soldi. Ha deciso allora di aumentare di 200 euro al mese gli stipendi
       dei suoi dipendenti, che sono in gran parte donne.

   5 Perché allora questo mese da “povero” e soprattutto la decisione di aumentare i salari a chi lavora
     per Lei?
     Enzo Rossi: “Perché negli ultimi decenni il livello di vita dei lavoratori era cresciuto e la differenza con
     gli altri ceti era diminuita, ma adesso si sta tornando indietro, e allora bisogna rimediare”.

    Aveva bisogno davvero di provare a vivere con pochi soldi?
 10 “Certo, ma ho fatto questa esperienza soprattutto per le mie figlie, che non hanno mai provato
    le privazioni. Ho voluto fare vedere di persona come vivono la grandissima parte delle loro amiche”.

    Come si è svolto l’esperimento?
    “È stato semplice. Io mi sono assegnato 1000 euro, e altri 1000 sono arrivati da mia moglie.
    Duemila euro per un mese, tante famiglie vivono con molto meno. Abbiamo fatto i conti di quanto
 15 doveva essere risparmiato per pagare la casa, l’assicurazione auto, le bollette… Con il resto, abbiamo
    affrontato le spese quotidiane. Dopo 20 giorni non avevamo un soldo. Questa non è solo povertà, è
    disperazione”.

    Signor Rossi, Lei è mai stato povero?
    “Sì, è anche per questo che nell’esperimento ho coinvolto la famiglia. Volevo che le mie figlie vivessero
 20 in una famiglia con pochi mezzi, per trovare difficoltà e provare a superarle”.

       Il momento peggiore?
       “L’ultimo giorno. Entro in un bar e non ho abbastanza soldi. In quel momento mi sono sentito
       soffocare”.

    E allora ha deciso di aumentare i salari.
 25 “Secondo l’ISTAT*, il costo della vita è aumentato di 150 euro al mese. Per quelli come me non sono
    nulla. E poi, lo confesso, io ho aumentato i salari anche perché sono un egoista. Secondo Lei, come
    lavora una madre di famiglia che sa di non poter arrivare a fine mese con quello che guadagna? Dove
    avrà la testa durante il lavoro? Non è giusto che sia ricompensata?”

    Se aumenta gli stipendi, vuol dire che l’azienda rende bene?
 30 “Da due anni le cose vanno davvero bene, e mi posso definire benestante”.

       Come l’hanno presa, i suoi colleghi industriali?
       “Mi sembra bene. Forse vogliono imitarmi e questa è una cosa buona”.

                                                               www.repubblica.it (ottobre 2009) (testo adattato)


* ISTAT: l’Istituto Italiano di Statistica		

2211-2319                                                      Turn over / Tournez la page / Véase al dorso
                                                                           –4–                   M11/2/ABITA/SP1/ITA/TZ0/XX/T

TESTO C

                                               SULLA LABILITÀ1 DEI SUPPORTI
              Il libro a stampa ha mostrato sinora di sopravvivere bene per cinquecento anni, ma solo
               se fatto con carta di stracci2. Da metà Ottocento si è passati alla carta di legno, e pare
               che questa abbia una durata massima di settant’anni. Pertanto da diversi anni si fanno
               convegni e si studiano mezzi di vario tipo per salvare tutti i libri che sono nelle nostre
    5          biblioteche, e uno dei più apprezzati è la scannerizzazione di tutte le pagine e il loro
               trasporto su supporto elettronico.

              Ma qui viene fuori un altro problema: tutti i supporti per il trasporto e
               la conservazione dell’informazione, dalla foto alla pellicola cinematografica, dal disco sino
               alla chiavetta Usb che usiamo nel nostro computer, sono più deperibili3 del libro. Di alcuni
    10         di essi lo sappiamo: le videocassette perdono facilmente i colori e la definizione.

              Ma non abbiamo avuto tempo di verificare quanto dura un Cd-rom. Non sappiamo
               quanto durerà un film in Dvd. Quindi di tutti i supporti meccanici, elettrici ed
               elettronici o sappiamo che sono rapidamente perituri4, o non sappiamo ancora quanto
               durino e probabilmente non lo sapremo mai.

    15        Basta una differenza improvvisa di corrente, un fulmine in
               giardino per smagnetizzare una memoria. Se ci sarà una
               interruzione di corrente elettrica abbastanza duratura non
               potrò più usare alcuna memoria elettronica. Un libro mi
               consente di leggere anche su di un’amaca, in barca, nella
    20         vasca da bagno e nelle condizioni più disagiate e scomode.
               E se mi cadono il computer o l’e-book dal quinto piano sono
               matematicamente sicuro di aver perso tutto, mentre se cade
               un libro al massimo si sfascia.

              I supporti moderni sembrano essere concepiti più per la diffusione dell’informazione
    25         che per la sua conservazione, il libro invece è stato strumento principe anche della
               conservazione.

              Non sono uno che pensa che in passato tutto andava meglio. Su un disco rigido
               portatile è molto più comodo ricuperare in pochi secondi una citazione che non alzarsi e
               andare a prelevare un volume pesante da scaffali troppo alti. Ma sono lieto che quei libri
    30         rimangano nella mia biblioteca, garanzia di memoria per quando gli strumenti elettronici
               andranno in tilt5.

                                                                               Umberto Eco, L’Espresso (febbraio 2009) (testo adattato)


1
         Labilità: esprime la caratteristica di potersi rovinare 		
2
         Stracci: pezzi di tessuto
3
         Deperibile: che si rovina, che perde la sua integrità, la sua funzionalità
4
         Perituro: che non dura per sempre
5
         Andare in tilt: non funzionare più



2211-2319
                                                    –5–                  M11/2/ABITA/SP1/ITA/TZ0/XX/T

TESTO D



    Servono Foto da National
    ROMA – Armatevi di macchina fotografica e uscite a scattare: torna il
    Concorso Internazionale di Fotografia della rivista National Geographic.
    Ormai alla quarta edizione, il concorso quest’anno prevede anche una
    grande novità: una categoria speciale, denominata “Junior”, riservata a
    ragazzi e ragazze dai 15 ai 18 anni, che nelle scorse edizioni non potevano
    partecipare. I teenager potranno esprimersi in libertà con un tema a
    loro piacere, pur non potendo ritrarre volti riconoscibili, piccolo vincolo
    introdotto per motivi di rispetto della privacy.

    Oltre alla pubblicazione delle foto sulla rivista e sul sito web di National Geographic Italia e
    ai corsi di fotografia di reportage all’Accademia di fotografia John Kaverdash di Milano, i tre
    vincitori delle categorie riservate ai maggiorenni parteciperanno all’International Photography
    Contest di National Geographic USA con la possibilità di un volo e un soggiorno gratuito a
    Washington. Per il vincitore della categoria Junior è prevista una macchina fotografica di livello
    semiprofessionale e, naturalmente, la pubblicazione sulle pagine della rivista.

    Ma forse la vera motivazione che spinge migliaia di dilettanti a cimentarsi ogni anno con i tre temi
    previsti dal concorso (Natura, Luoghi e Persone) è quella di realizzare l’immagine perfetta “in stile
    National Geographic” e vederla pubblicata sulle pagine del magazine.

    Ma cosa bisogna fare per partecipare al concorso? Innanzitutto acquistare la rivista, dove per
    tre mesi (giugno, luglio e agosto) si potrà trovare l’indispensabile tagliando di partecipazione e
    il regolamento (da leggere con attenzione). Fino al 31 agosto, chiunque potrà inviare fino a
    un massimo dei sei stampe suddivise a suo piacere nelle tre categorie citate sopra: contano la qualità,
    ma anche la creatività e, naturalmente, l’aderenza al tema scelto.



                                                              www.repubblica.it (giugno 2009) (testo adattato)




2211-2319
