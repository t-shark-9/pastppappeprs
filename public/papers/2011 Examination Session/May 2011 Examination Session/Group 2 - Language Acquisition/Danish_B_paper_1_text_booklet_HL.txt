M11/2/ABDAN/HP1/DAN/TZ0/XX/T




     22112226

DANISH B – HIGHER LEVEL – PAPER 1
DANOIS B – NIVEAU SUPÉRIEUR – ÉPREUVE 1
DANÉS B – NIVEL SUPERIOR – PRUEBA 1

Friday 13 May 2011 (afternoon)
Vendredi 13 mai 2011 (après-midi)
Viernes 13 de mayo de 2011 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for Paper 1.
• Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’Épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la Prueba 1.
• Conteste todas las preguntas en el cuaderno de preguntas y respuestas.




2211-2226                                                                                       7 pages/páginas
                                                                 © International Baccalaureate Organization 2011
                 –2–           M11/2/ABDAN/HP1/DAN/TZ0/XX/T




              Blank page
              Page vierge
            Página en blanco




2211-2226
                                                      –3–               M11/2/ABDAN/HP1/DAN/TZ0/XX/T

TEKST A

                                      ULV I SØNDERJYLLAND?


                                                      
            To personer hævder uafhængigt af hinanden, at de har set en ulv i nærheden af byen Jels
            mellem Haderslev og Vejen, oplyser Skov– og Naturstyrelsen. Vidnerne har set ulven
            henholdsvis søndag og mandag. Vildtkonsulent Svend Hansen fra Skov– og Naturstyrelsen
            betegner begge vidner som ”meget troværdige”.
                                                          
   5        – De fortæller begge, at de har set ulven på kort afstand, og de er ikke i tvivl, fortæller Svend
            Hansen på mobiltelefonen til Ritzau, mens han mandag eftermiddag følger sporene i sneen
            på markerne ved landsbyen Sommersted øst for Jels.
                                                          
            ”Jeg har fulgt sporene cirka tre kilometer nu, og der er ikke noget, der taler imod, at det
            skulle være en ulv. Sporene går i helt lige linjer hen over markerne, og når de nærmer sig
  10        bebyggelse, så drejer de væk. Det tyder på, at det er en ulv, da en ulv vil forsøge at holde sig
            langt væk fra mennesker”, siger Svend Hansen.
                                                          
            Han er dog endnu ikke 100 procent sikker. Ud fra sporene i sneen kan man ikke med
            sikkerhed skelne mellem en ulv og en stor hund. Det mener vildtkonsulent Klaus Sloth
            efter at have fået en henvendelse tirsdag formiddag fra ejeren af en hund, som forsvandt den
  15        23. december fra Stepping nord for Haderslev. Den bortløbne hund, der lystrer navnet Fie,
            løb bort lige før jul og har været meldt savnet siden.
                                                       
            ”Jeg tør ikke sige noget med sikkerhed, men der kan være en sammenhæng mellem
            observationerne om en mulig ulv og den forsvundne hund, siger Klaus Sloth. Det drejer sig
            om en fire år gammel Alaska Mallamut, en slædehund, som kan ligne og er på størrelse med
  20        en ulv.”
                                                          
            Hverken Klaus Sloth eller hans kollega Svend Holm, der dækker hele det sønderjyske
            vildtområde, har fået nogen henvendelser om, at landmænd den seneste tid har fået taget
            husdyr som får eller fjerkræ af en mulig ulv.
                                                       
            Der er ikke med sikkerhed set ulve i Danmark, siden den sidste blev skudt i 1813.
  25        Men selv om det derfor ville være lidt af en sensation, hvis det er en ulv, så er det ikke
            meget overraskende, da der de senere år er observeret ulve tæt på den danske grænse
            til Nordtyskland.




                                                                 Ritzau http://jp.dk/indland/article1980888.ece

2211-2226                                                       Turn over / Tournez la page / Véase al dorso
                                              –4–           M11/2/ABDAN/HP1/DAN/TZ0/XX/T

TEKST B


                                  EN NAT I IKEA
            Findes der et hemmeligt liv, når den sidste kunde har forladt det
            store møbelhus? Vi tog mod til os og tilbragte en nat i IKEA.

            Men det er faktisk et længe næret ønske, som fotografen og jeg endelig
            får opfyldt: at få lov til at overnatte i IKEA, som vi hidtil kun har oplevet
   5        i åbningstiden under langsom gåsegang ad afmærkede linoleumsruter
            med sorte pile sammen med de syv millioner andre danskere, der hvert
            år opsøger de svenske møbelvarehuse i Tåstrup, Gentofte, Århus, Odense
            og Ålborg.

            Hvad kan man sige om en ung, enlig kvinde, der har syv ulæste eksemplarer
 10         af den samme svenske roman stående på reolen, har boltet sit musikanlæg
            til væggen med stålwire, har fyldt sin kommode med gamle afsnit af ”Sex
            and the City” og i øvrigt ikke har andet i sit køleskab end en isterningebakke?

            Tja, kedelig er hun sikkert ikke, bliver
            fotografen og jeg enige om, mens vi slår
 15         os ned i hendes sofa og nysgerrigt ser
            os omkring i den kun 35 kvadratmeter
            store lejlighed, der er proppet med
            farvestrålende puder, etnisk udseende
            tæpper,        hyggelige      fyrfadslys,
 20         indrammede       postkort    og    sjove
            bordskånere. ”Tusind ting at holde styr
            på og besøg af vennerne”, har hun
            skrevet på væggen ved siden af et stort
            fotografi, der afslører hende som smuk
 25         og fortravlet på den der særlige
            damebladsmåde.

            Klokken er 01.45, og natten har for
            længst sænket sig [ – X – ] den
            lille udstillingslejlighed opbygget af
 30         gipsplader, falske vinduer og utilsluttede
            vandhaner i det store IKEA-varehus i den nordlige udkant af Århus. Det er
            modets usynlige grænser, [ – 14 – ] prøves af. For eneste lyskilde i det
            store, mennesketomme møbelhus er nemlig nogle spredte lysstofrør og
            grønne nødudgangskilte, der tilsammen kaster et lidt gustent skær over
 35         siddegrupper, sengemiljøer og køkkenopstillinger. [ – 15 – ] et par timer
            siden blev vi et kort øjeblik væk fra hinanden et sted mellem ’børneværelset’
            og ”hjemmearbejdspladsen”, og næsten synkront greb vi ud efter vores
            mobiltelefoner. Tanken [ – 16 – ] at være alene og vildfaren i 14.500
            kvadratmeter halvmørkt IKEA var ikke tillokkende.



2211-2226
                                             –5–            M11/2/ABDAN/HP1/DAN/TZ0/XX/T




 40         Måske var både søvnen og minderne ved at overmande os i de bløde
            møbler, for pludselig fór vi op ved en uventet lyd. Ud af halvmørket kom
            to blåklædte mænd trækkende med røde palleløftere. Rasmus og Milert
            er faste folk på det nathold, der fylder hylderne op fra 21.30 til 02 inden
            morgenholdet tager over fra klokken 05. ––Jo, det kan da godt være lidt
 45         uhyggeligt at arbejde i det store, tomme møbelhus om natten, indrømmede
            de, men til gengæld er der dejligt fredeligt. Dramatiske hændelser? Begge
            måtte tænke sig godt om. Jo, en nat havde der været en markmus, der
            pludselig løb gennem lysafdelingen, huskede Milert.

            Umærkeligt drages vi mod sengeafdelingen, hvor Sultan madrasserne
 50         indbydende står side ved side med sorte tæpper over fodenden, så man
            ikke behøver tage skoene af. En stor plakat lover 90 dages søvngaranti.
            En halv time kan vel gøre det?

                                          http://ipaper.ipapercms.dk/DSB/udogse/2010/05/?Page=32




2211-2226                                            Turn over / Tournez la page / Véase al dorso
                                                           –6–                 M11/2/ABDAN/HP1/DAN/TZ0/XX/T

TEKST C



         Det var karakteristisk for husene i
         området, at de var indrettet med meget
         store stuer og meget små værelser, som
         børnene blev beordret ind i med alle
     5   deres ting. Et barn i hvert rum var det
         almindeligste, når jeg tænker efter,
         husker jeg ikke, at der var nogen steder,
         hvor der boede to børn sammen i et
         rum, altså, et barn pr. rum. Rummet
    10   var gerne aflangt og snævert med en
         dør i den ene ende og et vindue i den
         anden. På den ene langvæg stod typisk
         en afdanket skibsbriks med gabende
         skuffer, på den anden langvæg en
    15   afskallet reol eller et skrammet skab, der var ved at segne under vægten af tøj, og badmintonketsjere, badedyr,
         dukker/biler, racerbaner, dukkehuse, spil, spil, spil, og en blokfløjte; under vinduet stod et aflagt skrivebord
         med en stol med slidt betræk foran, beregnet til barnet men umulig i størrelsen i forhold til bordet.
         Men hvad gjorde det, når bare stuen var pæn og tog sig ud af noget, helst Illums Bolighus1 eller det, der
         lignede. Og stuen var pæn med bogreoler med bøger fra Gyldendals Bogklub eller en anden klub, med
    20   Bo Bedre2 i snorlige stakke, med billeder af børnene i glas og ramme og måske et af hunden som hvalp.
         Og børnene havde så vidt muligt at holde sig væk fra stuen, i hvert fald med deres legetøj, de kunne få lov at
         sidde stille foran fjernsynet og se på, hvad det måtte være, men der var ingen grund til at fylde gulvene med
         Legoklodser, loopingbaner eller dukketøj, når de havde deres eget værelse at være i.
         Tænk at have eget værelse! Og så i den alder. Det var der ikke mange, der havde, dengang det var før,
    25   der var voksende velstand i landet. De børn vidste slet ikke, hvad det ville sige aldrig at kunne være sig selv,
         ikke at have en dør at lukke efter sig, ikke at kunne have sine ting i fred for brødre eller søstre, de børn anede
         ikke spor om livets barske realiteter, som de var og forefandtes, da far var knægt og gik med spejdershorts
         om vinteren. I frostvejr. Og mor ikke ejede en dukke med rigtigt hår, men måtte nøjes med en af celluloid
         og plaster på de revnede dukkeben. Dengang hele familien sad samlet rundt om spisebordet om aftenen og
    30   sparede på lyset, mens mor stoppede stømper, og far snittede en lysestage af træ, og børnene lavede lektier
         eller tegnede på et stykke brugt indpakningspapir med en nedslidt blyant.
         De børn troede fuldt og fast, at alle børn var født med eget værelse, og hvor kunne de tro noget andet.
         De færdedes ikke i fremmede miljøer, blev blandt deres egne, de levede som med skyklapper på. Bag hækken,
         som voksede op og blev så stor.



                                                      Fra ”Hus forbi” af Lone Diana Jørgensen, Gyldendal, 1994.



1
    Bolighus: Eksklusiv forretning i København
2
    Bedre: Blad om boligindretning




2211-2226
                                                    –7–              M11/2/ABDAN/HP1/DAN/TZ0/XX/T

TEKST D

                           SPROGET ER NØGLEN TIL MERE UDDANNELSE

       Sprog er ikke noget elever har eller ikke har.  Derimod er sprog
       noget man skaber i mange forskellige sammenhænge, og som
       elever lærer ved at bruge det, fx i undervisningen.  Det grundsyn
       er afgørende når skolerne skal følge op på OECDs anbefalinger
   5   om at styrke undervisningen i dansk som andetsprog og give
       tosprogede elever de samme muligheder for at klare sig godt i
       uddannelsessystemet som etnisk danske børn og unge.

       Undersøgelserne viser en tydelig sammenhæng mellem elevernes resultater og etniske baggrund
       og peger dermed på at sproglige og kulturelle forhold har stor betydning for hvordan eleverne
 10    klarer sig i skolen.  En af OECDs centrale anbefalinger i den netop offentliggjorte rapport om
       tosprogede elever handler om det at undervise tosprogede elever – om at undervise i dansk som
       andetsprog så tosprogede elever får en målrettet indgang til sprog og fag i skolen.

       Evalueringer viser at danske skoler griber arbejdet med tosprogede elever meget forskelligt an.  
       Både når det gælder deres syn på børns sproglige udvikling og de faglige forventninger til
 15    tosprogede elever.   Men generelt er der behov for at skoleledere og lærere åbent diskuterer de
       faglige vanskeligheder som nogle tosprogede elever har, og bliver parate til at støtte de tosprogede
       sprogligt og fagligt.

       Nogle skoleledere og lærere har et syn på sprog som noget statisk.  Dvs. de betragter sprog som
       noget eleverne enten har eller mangler og det er en farlig sti at betræde når man ved, at klare
 20    faglige forventninger til elever, giver dygtigere elever.

       Der ligger altså en vigtig pædagogisk opgave for lærere med tosprogede elever i klassen, nemlig
       at tro på eleverne og have forventninger til deres faglige og sproglige læring.  Fx er forståelse
       af fagord og -begreber en del af det at få ny viden inden for et fag.  Sproget er altså ikke noget
       der skal være på plads inden man tager fat på det faglige stof.  Tværtimod – eleverne lærer og
 25    opbygger sproget ved at bruge det.  

       Med andre ord: Hvis tosprogede elever i grundskole og
       gymnasium skal have de samme muligheder som etnisk
       danske elever, skal de møde høje faglige forventninger.  
       Og ledere og lærere skal nogle gange behandle dem forskelligt
 30    ved at have målrettede tiltag klar – gennem dansk som
       andetsprog som en dimension i den almindelige undervisning
       og gennem læsetræning og lektiecaféer i gymnasiet.  

            http://www.eva.dk/presse/debatindlaeg-fra-eva/laering-sproget-er-noeglen-til-mere-uddannelse/




2211-2226
