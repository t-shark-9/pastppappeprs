M11/2/ABNOR/SP1/NOR/TZ0/XX/T




     22112349

NORWEGIAN B – STANDARD LEVEL – PAPER 1
NORVÉGIEN B – NIVEAU MOYEN – ÉPREUVE 1
NORUEGO B – NIVEL MEDIO – PRUEBA 1

Friday 13 May 2011 (afternoon)
Vendredi 13 mai 2011 (après-midi)
Viernes 13 de mayo de 2011 (tarde)

1 h 30 m


TEXT BOOKLET – INSTRUCTIONS TO CANDIDATES
 Do not open this booklet until instructed to do so.
 This booklet contains all of the texts required for Paper 1.
 Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
 N’ouvrez pas ce livret avant d’y être autorisé(e).
 Ce livret contient tous les textes nécessaires à l’Épreuve 1.
 Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
 No abra este cuaderno hasta que se lo autoricen.
 Este cuaderno contiene todos los textos para la Prueba 1.
 Conteste todas las preguntas en el cuaderno de preguntas y respuestas.




2211-2349                                                                                       7 pages/páginas
                                                                 © International Baccalaureate Organization 2011
                                              –2–              M11/2/ABNOR/SP1/NOR/TZ0/XX/T

TEKST A

                               Lesar søkjer bok

       Kvart år kjem det gode romanar frå norske forfattarar.
       Tjukke romanar, lange romanar, tunge romanar.
       Kort sagt, romanar som gir oss mat for sjela,
       nye vinklingar og som stiller dei store spørsmåla.
 5     Men, 30 prosent av alle vaksne nordmenn har
       vanskar med å lese desse bøkene.

       ”Lesar søkjer bok” inviterer til konkurranse om å
       skrive romanar som er tilgjengelege for alle.
       Romanar som med eit presist språk og
10     enkle ord klarer å formidle det som
       er viktig. Romanar som på få sider greier
       å fortelle store historier. Romanar som gir
       vaksne menneskje vaksne erfaringar.

       Bidrag må vere på 10–15 sider og sendast
15     ”Lesar søkjer bok” innan 15. januar 2010.
       Det hastar med andre ord. Vi vil velje ut
       tre vinnarar som vil motta arbeidsstipend
       på 50 000, 30 000 og 10 000 kroner.

       Meir informasjon er tilgjengeleg på http://www.lesersokerbok.no/artikkel.

                                   Kult… tidsskrift for kunst, kultur og samfunnsspørsmål Nr. 6, 2009




2211-2349
                                                   –3–               M11/2/ABNOR/SP1/NOR/TZ0/XX/T

TEKST B

                  Norsk russ i verdensleksikon

Visste du at russ er blitt et internasjonalt begrep? Det nettbaserte leksikonet Wikipedia, har samlet all
kunnskap de har funnet om russ – her er hovepunktene:

•     Russ og russefeiring er et norsk kulturfenomen, som bygger på dansk tradisjon.
•     Når elevene avslutter videregående kaller de seg russ og markerer dette med festing og spesielle
      russeskikker som russeluer, -kort og -biler.
•     Feiringen topper seg ofte opp mot 17. mai, da det ﬂere steder er egne russetog etter barnetoget.
•     Andre russetradisjoner er blant annet russekro, russerevy og russeavis.
•     I Norge har det tradisjonelt vært såkalte ”rødruss”, elever med examen artium fra allmennfaglig linje,
      og ”blåruss”, elever med examen artium fra handelsgymnas. I dag er det elever fra studieforberedende
      program som blir russ.
•     Russeaktivitetene arrangeres ikke av skolen, men av elevene selv.
•     Det er ingen regel for når man kan begynne å bruke russeklær, men skolene bestemmer når russen får
      ha på seg russeklær på skolen.
•     Russen får tilbud om å kjøpe mengder av russeting – alle mulige russeklesplagg, ﬂøyter, tuter og
      annet utstyr, men ingenting er påbudt. Det viktigste man bør ha er imidlertid en russelue.
•     Russelua har en lang snor der man lager knuter og fester ulike smågjenstander. Det ﬁnnes
      ”knuteregler” som forteller hva en russ må gjøre for å lage ulike knuter.

Vi feirer russetid for å markere at en lang skoletid er over. For ikke mange år siden var det ikke så mange
som fortsatte med videreutdanning etter videregående skole, og derfor ble det en markering av en ny fase
før man startet arbeidslivet. I dag er det en markering etter 13 års skolegang, og for mange en viktig og
spennende tid med venner før man går hvert til sitt.

Russetida og forventninger
Russetida er noe man tenker på og snakker om fra man begynner på skolen. Helt fra man som barn samler
på russekort og løper fra vanngevær til man faktisk kan begynne å skimte slutten på videregående og gleder
seg til å feire den!




                     Skrevet av Hege, ungdomsjournalist i www.ung.no, 09.02.08. Teksten er noe endret.



2211-2349                                                   Turn over / Tournez la page / Véase al dorso
                                                 –4–              M11/2/ABNOR/SP1/NOR/TZ0/XX/T

TEKST C

                                          EN GLADSAK
       Hun trodde hun kom med en glad-sak, men applausen uteble fra både likestillingsombudet
       og taxinæringen.

       Siv Michelle Strønens idé om et drosjeselskap med bare
       kvinnelige sjåfører bak rattet i lett gjenkjennelige, gule biler
 5     falt ikke i god jord.
       – Jeg ønsker å gjøre noe med taxinæringens frynsete rykte.
       Selv om vi ikke har hatt noen fæle hendelser i taxiene her
       på Kongsvinger, vet jeg at mange vil føle seg tryggere i en
       damedrosje, forklarer hun.
10     Siv Michelle Strønens plan er å gi fast ansettelse til tre
       kvinnelige drosjesjåfører, og å ha ytterligere tre på en
       ekstravaktliste.
       – Jeg håper dette går i orden i løpet av 2010, sier hun, men innrømmer at ideen hennes har
       møtt motstand:
15     – Det snakkes om diskriminering av mannlige sjåfører, men jeg kommer ikke til å
       markedsføre drosjene mine med at kvinnelige sjåfører er best. Det jeg ønsker er å gi kundene
       mine et valg. Når de ser den gule drosjen, vet de at det er en kvinne som kjører – det er
       det hele, sier Strønen.


       Mistenkeliggjøring av menn, sier Wiggo Korsnes i Norges Taxiforbund.
20     – Dette hadde ikke jeg som mann likt dersom jeg var sjåfør på Kongsvinger, sier han og
       beskriver ideen med damedrosjer som en mistenkeliggjøring av mannen. – Dette er en ekkel
       form for konkurranse, mener han.
       – Vi i Norges Taxiforbund synes ikke dette er noe hyggelig. Det har vært noen
       triste episoder i Stavanger den siste tiden, men ellers i landet er det meget sjelden
25     slikt forekommer. I Oslo kjøres det faktisk opp mot 30 000 turer hver eneste dag,
       nesten alle av mannlige sjåfører.


                        Likestillings- og diskrimineringsombud Sunniva Ørstavik er langt på vei enig:
                        – Det kan føre til feilaktig generalisering å signalisere at man ikke
                        ønsker mannlige sjåfører. Det er viktig at man ikke framstiller menn som
30                      potensielle overgripere, påpeker hun. Hun tilføyer at hun ser det ligger en
                        god tanke bak forretningsideen om damedrosjer i Kongsvinger, men at den
                        kan stå i konflikt med likestillingsloven.
       – Loven gir ikke anledning til å henvende seg til ett kjønn i en stillingsutlysning, så lenge
       det ikke finnes en åpenbar grunn for det. Utlysningen kan heller ikke gi inntrykk av at ett av
35     kjønnene er foretrukket til stillingen, sier hun.

       Ta nummeret!
       Dersom du er redd i drosja, bør du skrive opp nummeret på taxien. Deretter tar du en
       telefon til en venninnne og forteller hvilken drosje du sitter i og hvor du er på vei, råder Siv
       Michelle Strønen.

2211-2349
                                                 –5–               M11/2/ABNOR/SP1/NOR/TZ0/XX/T

40     Foretrekker du kvinnelig taxisjåfør?

       ANITA LIEN (51), NITTEDAL:
                  Jeg har aldri vært utsatt for noen ubehageligheter i taxi, men er litt mer på vakt når
                  jeg tar taxi fra Oslo sentrum. Skjønner godt at unge jenter i korte skjørt kan være
                  engstelige nattetider. Mulig de er tryggere i en damedrosje, men for meg spiller
45                det altså liten rolle hvilket kjønn som kjører.


       YLVA DAHLE (15), FJELLHAMAR:
       Jeg tar sjelden drosje og de få gangene jeg gjør det, er det alltid sammen
       med andre. Dersom jeg måtte ta taxi alene, ville jeg nok følt meg litt tryggere om
       det var en kvinne som kjørte.


50     ANNE METTE KRISTIANSEN (51), OSLO:
                  For meg er det det samme om drosjesjåføren er mann eller kvinne. Jeg har kjørt
                  mye taxi i jobbsammenheng, men aldri opplevd noe skremmende. Etter en sein
                  kveld på byen vil jeg nok kanskje slappe mer av dersom det er en dame bak rattet,
                  så sånn sett er det jo positivt med damedrosje.


55     INGVILD LARSEN DAHLE (43), FJELLHAMAR:
       Ideen med damedrosjer er god for alle de som er utrygge. Jeg er ikke engstelig,
       men følger alltid godt med. Hvis en mann tok en for meg ukjent vei, ville jeg nok
       reagert og forlangt en god forklaring, men ville nok ikke vært så ”på hugget”
       dersom sjåføren var en kvinne.

                                                           Eva Alnæs Holte, Motor Nr. 3, april/mai 2010




2211-2349                                                 Turn over / Tournez la page / Véase al dorso
                                                    –6–                M11/2/ABNOR/SP1/NOR/TZ0/XX/T

TEKST D

            ”SKI-VM SKAL SPEILE DET NORGE VI HAR I DAG”

Kronprins Haakon og frivillige Birame Diouf har et stort felles mål frem mot ski-VM: De håper å få enda
flere med minoritetsbakgrunn i arrangørstaben.

– Ski-VM skal speile det Norge vi har i dag. Norge i dag er mangfoldig, sa kronprins Haakon under en
workshop med ressurspersoner fra Oslos flerkulturelle miljøer i Oslo i går ettermiddag.
       Ski-VM skal ha 2000 frivillige i mesterskapet. Målet er at 10 prosent av dem er rekruttert fra Oslos
flerkulturelle miljøer.
       Kronprins Haakon, som har vært medlem av hovedkomiteen for Oslo-VM siden 2007, engasjerer
seg sterkt. Både i mesterskapet og at det ikke bare er nordmenn ”født med ski på beina” som involverer
seg i arrangementet.
       – Målet er å få til et VM som reflekterer den nasjonen vi er. Norge er i dag mangfoldig og det er viktig
for ski-VM at det er et arrangement for hele nasjonen, og spesielt Oslos befolkning, sier kronprins Haakon
til Aftenposten.

For å kunne gjennomføre tidenes beste VM i Holmenkollen, samt skape begeistring i verdens
vinterhovedstad, er vi helt avhengige av innsats fra 2000 frivillige funksjonærer.

Hvorfor bli frivillig
•    Du får unike og annerledes erfaringer og opplevelser, og gode minner for livet.
•    Du får et VM-sertifikat, som bevis på din innsats.
•    Du blir personlig kjent med Norges kronprins.
•    Du får økt arrangementskompetanse fra et stort, internasjonalt arrangement.
•    Du knytter relasjoner, møter mange nye mennesker og bygger nettverk.
•    Du er med på å promotere Holmenkollens nye nasjonalanlegg og Oslo by som verdens
     vinterhovedstad.
•    Du får prøve mat fra forskjellige land.
•    Det føles godt og verdifullt å bidra til fellesskapet ved å stille opp frivillig.
•    Du vil føle delaktighet og stolthet over å ha vært med på å skape tidenes ski-VM.
•    Du lærer å gå på ski.




2211-2349
                                                  –7–              M11/2/ABNOR/SP1/NOR/TZ0/XX/T

Arbeisoppgaver

Sport
•     Hopp – inkludert hopp kombinert
•     Langrenn – inkludert langrenn kombinert
•     Administrasjon sport (langrenn, kombinert eller hopp)
•     Medisin

Vertskap
•     Hotell- og arrangementsservice
•     Nasjonsservice
•     Funksjonærservice
•     Presse/Media
•     Arenaseremoni
•     Kultur
•     VIP/Protokoll
•     Akkreditert transport
•     Akkreditering

Service til publikum
•     Billettsalg
•     Publikumsservice – Arenavakthold

Hvem kan bli frivillig?
•   Vi ønsker å rekruttere både helt nye funksjonærer og erfarne funskjonærer (som har vært frivillig i
    tidligere WorldCup-arrangementer).
•   Vi søker dessuten funksjonærer med kompetanse fra skikretser og idrettsklubber.
•   Du må være fylt 18 år.
•   Du må beherske norsk og engelsk.
•   Vi trenger også deg med flerkulturell bakgrunn.
•   Du må kunne delta under hele VM-perioden.

Hva får du av oss?
•     Alle gjennomfører et modulbasert kompetanseprogram som ivaretar samtlige oppgaver.
•     Vi sørger for at du føler personlig delaktighet og blir inkludert i et profesjonelt VM-arrangement.
•     Du får et flott funksjonærantrekk.
•     Vi tilrettelegger med gode funksjonærfasiliteter.
•     Du må forvente ukurante arbeidstider, lite avspasering, lange dager og mye jobbing. Og utrolig
      mye moro!

                                   Erlend Nesje, Aftenposten og www.Oslo2011.no, nedlastet 24.08.2010




2211-2349
