M11/1/A1ROM/SP1/RUM/TZ0/XX




     22110243

ROMANIAN A1 – STANDARD LEVEL – PAPER 1
ROUMAIN A1 – NIVEAU MOYEN – ÉPREUVE 1
RUMANO A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous
  le désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0243                                                                                   4 pages/páginas
                                                             © International Baccalaureate Organization 2011
                                                          –2–                  M11/1/A1ROM/SP1/RUM/TZ0/XX

Comentaţi unul dintre următoarele pasaje:

1.

                     Dascălul Chiosea, bătrân cu antereu [...], se plimba pe dinaintea băieţilor înarmat c-o
            vargă lungă, arzând când pe unul, când pe altul, după cum i se părea; se oprea dinaintea fiecăruia,
            la unii le asculta lecţia, la alţii le mai adăoga ceva [...].  Apoi să fi dus sfântul pe vreunul să nu-şi
            ştie lecţia, că dacă nu-l ajungea cu nuiaua, apoi scotea papucul din picior şi-l azvârlea după dânsul
      5     cu un: „Fir-ai...cu tat-to şi cu mamă-ta, că n-ai învăţat matematica”.
                     Dascălul Chiosea nu era om rău, dar se necăjea, pentru că-l durea inima când vedea că
            nu se silesc copiii la învăţătură.   El nu era civilizat ca să nu-i pese dacă elevii învaţă sau nu.  
            Pentru el şcoala nu era o chiverniseală, nu se gândea la: treci, zi, treci, noapte, apropie-te,
            leafă.   Nu sta cu ceasornicul deschis pe catedră ca nu cumva minutarul să treacă peste semn.  
     10     La Chiosea, ca la Chiriţă, ca la Stan, lucrurile mergeau altfel; viaţa lor era cu copiii din şcoală, nu ştia
            nici şosea, nici cafe-şantan, nici deputăţie. [...]
                     De pe la de-alde Chiosea ieşeau funcţionari şi secretari; la de-alde el au învăţat să
            scrie româneşte logofătul Greceanu, Văcăreştii, Anton Pan, Nănescu, Paris Momuleanu etc.  
            Acei bieţi dăscălaşi, cari au fost depozitari limbei şi naţionalităţii noastre, duceau o viaţă zdruncinată,
     15     plină de privaţiuni şi de coate-sparte, fără premii şi fără recompense naţionale, fără pensii
            şi parapensii; plătiţi ca vai de ei cu un codru de pâne, trăiau şi mureau necunoscuţi; fără să bănuiască
            măcar că erau patrioţi, împinşi numai de un instinct bun şi generos, îşi făceau cu sfinţenie datoria,
            fără să aibă conştiinţă de binele ce făceau ţării lor.
                     [...]   Se pomenise de la tată şi de la mamă români neaoşi din moşi-strămoşi. [...]  
     20     Scriau româneşte fără filologie şi fără morfologie, fără să ştie dacă sunt etimologişti,
            fonetişti sau eclectici; dar scriau cum vorbeau, şi scrisul îl numeau icoană, crezând că el trebuie să
            fie reproducţiunea exactă a vorbei. [...]
                     Acum lumea s-a subţiat, fiecare vorbeşte şi scrie limba sa proprie şi ştie că suntem strănepoţi
            ai lui Traian.  Dar mulţi cred că de la venirea acestui împărat în ţară până la sosirea lor în viaţă,
     25     nu s-a mai petrecut nimica pe pământul românesc; nu încep însă a socoti toţi tot de la
            aceeaşi epocă.  Unii numără existenţa ţării de la Regulamentul organic, la care cred că au colaborat,
            fiindcă au fost chemaţi de l-au iscălit; alţii, morţi tăieţi, nu vor să convie ca să fi mai fost ceva pe
            lumea asta înainte de patruzeci şi opt; spun şi scriu într-una că s-au plimbat pe uliţile Bucureştilor
            cu steaguri şi cu urări, strigând pe: „Trăiască guvernul provizoriu”, şi că erau cei mai de dimineaţă
     30     pe câmpul Filaretului.  Pentru alţii iar calendarul românilor începe de la îndoita alegere a colonelului
            Cuza, sau din noaptea de 11 februarie; îşi închipuiesc că ei au suit pe Alexandru Ioan I, că ei l-au
            dat jos şi că tot ei au adus pe Carol I.  Cei mai înfocaţi astăzi nu recunosc de adevăraţi patrioţi decât
            pe acei cari au strigat: „Moarte turcului!” şi cred că, deşi n-au fost la bătălie, dar că fără vitejia
            lor cea civică Ţara Românească era pierdută, umilită, batjocorită, tăiată de turci şi că muscalii îi
     35     ştergeau o bucată de pământ şi mai mare.
                     Pentru mulţi politica este intrigă şi minciună, nu cred în sinceritate şi în adevăr,
            despreţuiesc cunoştinţa lucrurilor petrecute şi cercetarea evenimentelor ce se pregătesc.  Nu lasă
            nimica trecutului, cred că ei au făcut cerul şi pământul românesc, că ei sunt începutul şi sfârşitul,
            alfa şi omega.

                                                                         Ion Ghica, Şcoala acum 50 de ani (1905)




2211-0243
                                                     –3–                  M11/1/A1ROM/SP1/RUM/TZ0/XX

      – Cum foloseşte autorul limbajul pentru a crea sentimentul de nostalgie în text?

      – Identificaţi şi analizaţi mijloacele stilistice prin care autorul alcătuieşte portretul profesorului.

      – Cum creează autorul efecte comice şi ironice în text?




2211-0243                                                      Turn over / Tournez la page / Véase al dorso
                                                    –4–                  M11/1/A1ROM/SP1/RUM/TZ0/XX

2.

                                   Te văd trecând...Dar nu mai porţi brăţară,
                                   Nici diadem, nici straie orbitoare...
                                   Ci tristă-n şalul vechi de cerşetoare,
                                   Averea ta întreagă e-o ghitară.

                               5   Războinici mari pe vremuri te-nălţară,
                                   Tu le-mpleteai cununi nepieritoare;
                                   În veacul nostru cine-ţi smulge-o floare?
                                   Gonită rătăceşti din ţară-n ţară...

                                   Pe drumuri, în surghiun, te-apucă sara;
                              10   Dormi prin ruini, drept căpătâi – ghitara,
                                   Iar ziua cânţi în uşi de cafenele...

                                   Aprinzi în muritori simţiri rebele,
                                   Tu, care-i desfătai cu ambrozie,
                                   Sărmană, urgisită Poezie!...

                                                                         Ştefan Octavian Iosif, Poezia (1902)


      – Cum este reprezentată metaforic poezia?

      – Comentaţi asupra titlului şi a relevanţei acestuia pentru înţelegerea poeziei.

      – Comentaţi asupra structurii poemului (ritm, rimă, etc.) şi a relevanţei acesteia în interpretare.




2211-0243
