M11/1/A1KIN/SP1/KIN/TZ0/XX




     22110551

KINYARWANDA A1 – STANDARD LEVEL – PAPER 1
RWANDA A1 – NIVEAU MOYEN – ÉPREUVE 1
KINYARWANDA A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0551                                                                                   4 pages/páginas
                                                             © International Baccalaureate Organization 2011
                                              –2–                     M11/1/A1KIN/SP1/KIN/TZ0/XX

Gira icyo wandika kuri umwe gusa mu myandiko ibiri wahawe:

1.

                                 ABAHANUZI B’AMAHORO

                             Mu gihuru gikongoka
                             Ntitwemera ubuhanuzi
                             Biraruhije kwemera ijwi
                             Ry’abahanuzi muri iki gihe
                         5   Ngo barashaje cyane mama we

                             Ngo cyangwa ni bato cyane
                             Baramugaye nk’inyoni zapfuwe amababa
                             Cyangwa yenda baragoye nubwo
                             Atari nk’abasizi b’uruhanika
                        10   Erega barazira ko bakwetuye ibirenge

                             Niyo bateze ingofero ntawugira icyo
                             Abapimira cyaba igiceri cyangwa ikindi
                             Ntanubacira akarurutega ngo abagirire
                             Impumpwe zimwe za kibyeyi
                        15   Kubera ibisa n’ubusazi bafite usanga

                             Bahora bivugisha byo kwiheba
                             Baba basubira mu maganya yabo
                             Si ukubara inkuru z’ubuzima bwabo
                             Bubagoye cyane rwose maze kakahava
                        20   Ibyo kandi bigamije kuba babona umugati

                             Nyamara usanga bashyize hamwe
                             Kurusha n’ibyakwihanganirwa
                             Ubwigunge bwabo burenze urugero
                             Bagenda nk’amabarwa acuritse
                        25   Bazenguruka mu midugudu n’imijyi

                             Ubanza batazi no kwisabira agakiza
                             Nyamara bagamije kutuburira
                             Kutuburira twe twamunzwe n’ikibi
                             Twe twonona isi nziza tuyicamo
                        30   Imirwi burwi y’Abera n’Abirabura

                             Bahanga mu byiza n’ibibi
                             Ni gute twababurira ngo muhinduke
                             Nimureke ikibi gitsinde icyiza
                             Mukure inkota amahoro aganze
                        35   Aganze aganze ku isi yose



2211-0551
                                               –3–                 M11/1/A1KIN/SP1/KIN/TZ0/XX

                             Nimwumve ijwi ryacu twebwe turi
                             Abahanuzi b’ukuri twabonye byinshi
                             Turi abasizi ntuturi abasazi
                             Turi abigisha b’amahoro n’urukundo
                        40   Turi abahanuzi b’ibihe byose.

                                                  H Mukamana, Imyijima igira ukubiri, Kigali (2007)



      – Gira icyo uvuga ku mutwe w’uyu muvugo ndetse no ku cyo umariye igice gisigaye cyawo.

      – Wavuga iki ku buryo umuhanzi ataka umurimo ukorwa n’abasizi n’abahanuzi mu muryango ndetse
        n’uburyo akoresha ururimi?

      – Gira icyo uvuga ku buryo umusizi akoresha ikeshamvugo muri uyu muvugo.

      – Gira icyo uvuga ku buryo uyu muvugo wubatse.




2211-0551                                              Turn over / Tournez la page / Véase al dorso
                                                    –4–                 M11/1/A1KIN/SP1/KIN/TZ0/XX

2.

                  Kera habayeho umugabo w’umuhigi agakomoka ku Murenge wo mu misozi ya Wata.
            Uwo muhigi yitwaga Ahunjo. Nta mwana yagiraga, kandi ari we ari n’umugore we bari bazima,
            ariko ntibabasha kubyara akana na kamwe. Ahunjo yari umuhigi ukomeye, urusha abandi
            bose guhiga. Ntiyari yarigeze na rimwe ava guhiga adatahanye inyamaswa nyinshi mu ruhago
      5     rwe rw’abahigi. Kuko iyo yarekuraga isasu rimwe cyangwa umwambi umwe yashoboraga
            gutahana inyamaswa ebyiri ndetse eshatu icyarimwe.
                  Umunsi umwe uwo mugabo w’akataraboneka yagiye guhiga hafi y’umurenge
            yari atuyemo. Amaze gutera intambwe ibihumbi bine yarabutswe inyamaswa zikiniraga mu
            bihuru no hagati y’ibiti. Inyamaswa zimaze kumva imirindi ye zahise zihunga zose zerekeza
     10     inzira bigaragara ko zari zisanzwe ziyizi neza. Ni bwo nyamuhigi azikurikiye. Ariko
            noneho uko yegera inyamaswa muri metero nke ni ko ikintu kitagaragara cyazigizagayo muri
            metero nyinshi. Ni uko ibintu byari biteye ubwo yagiraga atya akabona ahanganye n’imwe
            mu nyamaswa imuhagaze imbere neza. Ntiyazuyaza ararasa, inyamaswa ayihamya mu mutima
            ariko ntiyapfa ahubwo izimirira mu kobo gato nk’aho igitangaza kibaye.
     15           Bwari ubwa mbere kuva yaba umuhigi ibyo bintu bimubaho.                 Biramutangaza.
            Nuko yibuka ko afite impigi mu ruhago rwe rw’umuhigo; arayifata ayambara ku kuboko
            ku ibumoso. Hanyuma avuga amagambo ayitongera ananyanyagiza agafu gake ku muhondo
            iruhande rwe kugira ngo yirinde imyaku. Hanyuma mu kanya haza igicu cy’ibinyugunyugu,
            cy’inyoni n’icy’inyamaswa z’ubwoko bwose byuzura aho. Mbega ukuntu byari byiza!
     20     Gikeri nyamabondo itangira kugonga iti “cro-cra, cro-cra, cro-cra...„, hanyuma haza inkubi
            y’umuyaga ivunagura ibiti aho hose. Nuko nyamuhigi atamika kurasa maze arategereza.
                  Hashize akanya gato Ikimana kinini cyane kiba kiraserutse mu rusaku rwinshi
            ruteye ubwoba. Umuhigi abonye cya kimana yitura hasi araraba. Ikimana kirabanza kiritotomba
            kibona kwatura mu ijwi rinini kiti “kuki umpigira abana? Ntuzi ko aba ari abana banjye?„
     25     Umuhigi ati “Nyamununi nyagasani, ntunzwe no guhiga, mpiga inyamaswa ngo mbone icyo kurya
            n’icyo kugaburira abanjye. Sinari nzi ko rwose ko aba ari abana bawe.„ Ikimana cyamutegetse
            kwicara ku mubyimba w’inzoka yumva asa n’uwicaye ku gatebe nyagatebe maze ahita yibagirwa
            ko yicariye inzoka y’impiri. Ikimana gihita giha uwo muhigi urubyaro. Aratunga aratunganirwa.
            Kuva ubwo Ahunjo agira abana benshi, na n’ubu Imirenge ya Wata yuzuye abana n’ubuzukuru
     30     b’Ikimana Boyiro.

                               P Musana, Boyiro Ikimana gitanga urubyaro, Editions Bakame, Kigali (2002)


          – Imikururano n’ihutazanya byigaragaza gute muri iyi nkuru?

          – Gira icyo uvuga ku buryo umwanditsi akoresha ururimi iyo agaragaza umurimo wo guhiga uvugwa
            mu nkuru.

          – Ni ubuhe bugeni bw’ururimi umwanditsi akoresha iyo ashaka guteza amarangamutima mu
            musomyi?

          – Ni ubuhe buryo umwanditsi akoresha iyo amurika Ahunjo mu nkuru?




2211-0551
