M11/1/A1BEL/SP1/BEL/TZ0/XX




     22110027

BELARUSIAN A1 – STANDARD LEVEL – PAPER 1
BIÉLORUSSE A1 – NIVEAU MOYEN – ÉPREUVE 1
BIELORRUSO A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0027                                                                                   5 pages/páginas
                                                             © International Baccalaureate Organization 2011
                                                   –2–                M11/1/A1BEL/SP1/BEL/TZ0/XX

Напішыце каментарый да аднаго з наступных тэкстаў:

1.

            Празрыстыя краявiды… Як iх не любiць?! Ранiцаю зайсьцi ў блакiтны сасоньнiк,
            спусьцiцца да возера й плаваць, плаваць, плаваць…
                  А на мастакоў, што ўладкавалiся на пагорках Браслаўшчыны, я не люблю глядзець.
            Тоўстыя, брудныя, сьмярдзючыя, баязьлiвыя тупiкi. Баязьлiвыя? Так! Яны баялiся
      5     вар’ятнi, такой вялiзнай, такой галоўнай у Вiцебскай вобласьцi лякарнi для душэўнахворых.
            Вар’ятня стаяла ў мястэчку Слабодка, за кiлямэтраў дзесяць ад Браслава. Дзiвоснае месца,
            дзе неба ўтрая большае, чым у якiм iншым кутку Беларусi. Невытлумачальная зьява:
            крышталёвыя азёры, горы й велiзарнае неба. Тупiкi з пэндзлiкамi спрабавалi ўцiснуць
            тое неба ў рамкi сваiх крывых палотнаў. Якое глупства! Якая марная марнасьць —
     10     i ловы ветру, i ловы неба…
                  На Браслаўшчыне я апынуўся з-за слоўца “невыязны”. У Саюзе нiкому ня трэба
            было тлумачыць, што такое метка “невыязны”, бо амаль усе былi гэтымi самымi
            “невыязнымi” — не маглi выбрацца за жалезную заслону… Адна шостая Зямлi iснавала
            асобна, а мне хацелася езьдзiць па сьвеце на цягнiках, караблях i самалётах. Я верыў у
     15     сваю зорку, у лёс падарожнiка й трэнiраваўся — запiсваўся ў розныя экспэдыцыi ня
            важна кiм. На Браслаўшчыну я паехаў землякопам у складзе археалягiчнай групы.
            У мае абавязкi ўваходзiла закопваньне раскопаў. Не раскопваньне, а закопваньне, каб
            помнiкi мелi той выгляд, якi сустракаў археолягаў. Здавалася, што складанага? Раскапаў,
            папрацаваў са знаходкамi й закапаў. Не… Разрыюць i кiнуць, як сьвiньнi. То iм часу не стае,
     20     то грошай на землякопаў замала… А вось Люда Дучыц — археоляг акуратны, яна й
            наняла нас з Алесем закопваць. Выключная праца. Засыплеш раскоп, закладзеш
            пажаўцелым дзёрнам, адыдзешся й залюбуешся пяшчана-жоўтым квадратам на глыбока-
            зялёнай сьпiне старажытнага, як славянскi сьвет, гарадзiшча. Мастацтва! Я табе кажу.
            Уражвае. Плацiлi, праўда, мала. З рыдлёўкаю шмат не заробiш. А таму мы яшчэ малявалi
     25     знаходкi: косткi з надпiсамi — руны, прасьлiцы, пацеркi, пярсьцёнкi… Усялякае рознае
            малявалi акуратна пёркам, тушшу на добрай паперы. Можна сказаць — мы выкрэсьлiвалi
            пракаветныя цацкi. Вымалёўвалi й насьмiхалiся зь Люды. Яна прыплочвала школьнiкам
            за кожную дробную знаходку — за манэту, за руну, за пярсьцёначак — капейкамi або
            цукеркамi. Школьнiкi скемiлi й пачалi самi рабiць надпiсы на костках i падкiдаць у раскоп.
     30     Можна зразумець, кожнаму хочацца зарабiць цукерачку. Разам з фальшрунамi ў
            раскопе зьявiлiся гузiкi зь дзедавых фрэнчаў, пацеркi бабуляў i ўсё такое падобнае.
            Дучыц перастала даваць цукеркi. І тут удакладню: гузiкi зь дзедавых фрэнчаў не
            зразалiся ў родным доме, яны зьбiралiся на закiнутых хутарах. У сямiдзясятых гадох
            мiнулага (вось так, ужо мiнулага!) стагодзьдзя пакiнутых хутароў на поўначы Беларусi
     35     стаяла безьлiч. Хутаране перабiралiся ў вёскi, мястэчкi й гарады. Цяжкое вiдовiшча —
            пакiнутае чалавечае гняздо. Праваленыя стрэхi, пазабiваныя дошкамi вокны, зьдзiчэлыя
            каты, трава на падворку ў пояс, кнiгi, сточаныя мышамi… Рай для этнографаў з
            марадзёрскай душою. Нi я, нi Алесь ня мелi такой душы. Калi што й забiралi з хутароў,
            дык выключна дзеля мастакоўскай працы. Я любiў старыя фотакарткi. Яны зазвычай
     40     вiселi ў рамцы пад шклом, i мышы iх не згрызалi. У мяне дагэтуль ёсьць каробка са
            здымкамi браслаўчан. Але зьбiралiся тыя картачкi не дзеля калекцыi. Я шукаў сьвяты твар.
            Вось чалавек рабiў у хаце свой асабiсты алтар з унукаў, сыноў, дзядоў, сваякоў…
            Замаўлялася рамка, выразалася шкло, ляпiлiся здымачкi, фотаалтарык вешаўся
            побач з абразом. Божая Мацi ў чырвоным кутку, а дзецi (мы ж усе яе дзецi!) — побач


2211-0027
                                                  –3–                M11/1/A1BEL/SP1/BEL/TZ0/XX

   45       на сьцяне. І, пэўна, гаспадару раскiданага гнязда твары сваякоў былi сьвятымi.
            І я ўглядаўся ў старыя здымкi, iмкнуўся ўбачыць тое сьвятое зьзяньне. З тым жа
            намерам я наведваўся ў вар’ятню. Маляваў стрыжаных налыса жанчын i мужчын.
            Яны страцiлi розум i сталi iншымi ад нас. Іншымi, гэта iстотна. Бо сьвяты чалавек — iншы,
            не такi, як ты й я. Вечарамi я вёў гутаркi зь лекарамi… Чаму вар’яцеюць браслаўчане,
   50       дактары ня ведалi. А я мог толькi адчуваць “непрапарцыйнасьць зямлi й неба”.

                                                  Адам Глёбус, Браслаўская стыгмата, Мінск (2001)


      – Абмяркуйце структуру гэтага ўрыўка.

      – Патлумачце, якім чынам аўтар выкарыстоўвае сродкі мовы, каб выказаць галоўныя
        матывы ўрыўку.

      – Як Вы разумееце сказы “Рай для этнографаў з марадзёрскай душою” (радкi 37–38) і
        “А я мог толькi адчуваць ‘непрапарцыйнасьць зямлi й неба’” (радок 50) ў агульным
        кантэксце ўрыўку?




2211-0027                                                 Turn over / Tournez la page / Véase al dorso
                                   –4–                  M11/1/A1BEL/SP1/BEL/TZ0/XX

2.

                                “Жыжа”

                 Па вечарох, рвучыся з каленяў маці,
                 маленькім, я цягнуўся да “жыжы”.
                 А “жыжа” – гэта была лучына,
                 што гарэла ў нашай хаце.

             5   - Сядзі спакойна, - гаварыла маці: -
                 і ня рвіся, а то “жыжа” куся.

                 Я-ж ня слухаўся маці
                 і рукамі цапаў “жыжу” –
                 найпрыгажэйшую рэч у нашай хаце.

            10   І напраўду, прыгожая жыжа кусала балюча,
                 і з тых пор зваць пачаў я жыжу кусяй.

                 Зьлез з каленяў я матчыных. Сьвет,
                 што зазьзяў за нашаю хатай,
                 пацягнуў мяне, як тая жыжа,
            15   і пайшоў я ў сьвет, недасяжны, далёкі.
                 Ён усімі сваімі фарбамі і колерамі
                 граў у сэрцы маім – і словы мае,
                 як маленьне, ішлі насустрэч сьвету.

                 І яшчэ я пазнаў у тым сьвете нешта,
            20   што рабіла яго яшчэ больш прыгожым,
                 гэтым нешта былі самі людзі –
                 найцікавейшыя рэчы ў сьвете.

                 Як да самай прывабнай жыжы,
                 пацягнуўся я да людзей – стварэньняў
            25   міласэрных і ціхіх і Боскіх.
                 І пра іх я пяяў у вершах лірычных
                 і – юнак – палымнеў самым чыстым да іх каханьнем.

                 Толькі як я шкадую, што ўжо маці болей
                 ня было ў дарозе са мною,
            30   і яна, калі йшоў я да гэтай “жыжы”,
                 як раней, не сказала мне – куся!

                                    Масей Сяднёў, Патушаныя зоры, New York (1975)




2211-0027
                                            –5–                M11/1/A1BEL/SP1/BEL/TZ0/XX

      – Як значэнне словаў “жыжа” і “куся” мяняецца праз увесь верш?

      – Якім чынам верш пабудаваны?

      – Якімі рытарычнымі фігурамі мовы карыстаецца паэт?




2211-0027
