M11/1/A1DZO/HP1/DZO/TZ0/XX




     22110077

DZONGKHA A1 – HIGHER LEVEL – PAPER 1
DZONGKHA A1 – NIVEAU SUPÉRIEUR – ÉPREUVE 1
DZONGKHA A1 – NIVEL SUPERIOR – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2211-0077                                                                                 3 pages/páginas
                                                           © International Baccalaureate Organization 2011
                                                         –2–                   M11/1/A1DZO/HP1/DZO/TZ0/XX

འོག་གི་ཡིག་རྒྱུགས་གཉིས་ལས་ གཅིག་ལུ་གཞི་བཞག་སྟེ་ ཁྱོད་རའི་བསམ་འཆར་ཚུ་བྲིས།

༡.

            ༈       དང་པོ་དང་པོ་ཅིག་གི་དུས་ལུ་ གཡུས་ཚན་སྦོམམོ་ཅིག་གི་ལུང་མའི་ཕུ་ལུ་ རྫིང་སྦོམ་ཅིག་ཡོདཔ་ཨིན་པས།
            དེའི་ནང་ ཡོད་པའི་ཀླུའི་སྦལཔ་གཉིས་ཀྱིས་ཆུ་ལམ་བཀག་སྟེ། ཞིང་ལཱ་འབད་མི་ཚུ་ལུ་ ཆུ་བཏང་མི་བཏུབ་པར་སྡོདཔ་
            ལས། ལོ་རེ་བཞིན་དུ་ མི་དྲག་ཞན་མེད་པར་བསྐོར་རྐྱབ་ཅིང་རང་ མྀ་རེ་སྦལ་པའི་ལྟོ་ལུ་ འགྱོཝ་ཨིན་མས། ནམ་ཅིག་
            གི་ཚེ་ བསྐོར་རྐྱབ་རྒྱལ་པོ་ལུ་ ཐུགཔ་ལས། མ་བྱོན་མནི་ རྒྱལ་ཁབ་ཀྱི་བདེ་དོན་ཨིམ་ལས་ཐབས་མེད། བྱོན་མ་ལུནི་
     ༥      རྒྱལཔོ་ཡབ་སྲས་ གཉིས་བས་མེད་ ཡབ་སྲས་གཉིས་ག་འབད་རུང་ གཅིག་གུར་ཐུག་ནི་མས་ཟེར་ གནམ་མེད་ས་མེད་
            ཐུགས་གདུང་སྟེ་ བཞུཊ་པའི་སྐབས་ལུ་ ཡབ་རྒྱལ་པོ་གིས་ ངནི་ལོ་དང་ན་ཚོད་རྒསཔ་ལས་མི་ཕངས་ང་འགྱོ་གེ། བུ་ཁྱོད་
            ཀྱིས་རྒྱལ་སྲིད་ ཆོས་བཞིན་དུ་སྐྱོངས་ཤིག་ཟེར་ གསུངསམ་དང་།
                    སྲས་ཀྱིས་ ཨ་པ་ལགས་ལགས་ ཡབ་ཁྱོད་ཀྱིས་རྒྱལ་སྲིད་ཆོས་བཞིན་དུ་བསྐྱང་སྟེ་བཞུགས་བཞུགས་པའི་ཁར་
            རང་ བྱོན་མ་ག་ལས་བཏུབ་ནི། བཙུནམོ་བཞེས་པ་ཅིན་ སྲས་སྟི་ ག་དེ་དགོ་དགོ་འོང་། དེ་བ་སྟི་ སྦལ་པའི་ལྟོ་འབད་
     ༡༠     ང་འགྱོ་ནི་ ཨིན་ཟེར་ མ་ཉན་པར་བྱོན་ནི་འགུར་ཐག་བཅད་ནུགᨎ མི་ཚུ་གིས་ཡང་སེམས་ག་ཅི་འདེ་སྐྱོ་བའི་ངང་ལས་
            ཞབས་སྐྱེལ་ཞུ་ནུགᨎ
                    རྒྱལ་སྲས་སྐུ་ན་ཕྲཝ་འབད་བཞུགས་པའི་བསྒང་ལས་རང་ མཉམ་ཅིག་འགྲོགས་ཏེ་བཞུགས་པའི་ དབུལ་པོའ་ི བུ་
            ཡོད་ སར་བྱོན་བཞིནམ་ལས། ཁྱོད་རང་ཕ་མ་གིས་ སླབ་པའི་ཁ་ལུ་ ལེགས་ཤོམ་འབད་ཉན་ཏི་ བདེ་ཏོག་ཏོ་འབད་སྡོད་
            ཅིག་ ངནི་རྒྱལ་སྲིད་ཀྱི་བདེ་དོན་དང་ རྒྱལ་པོའ་ི བཀའ་མ་བཅག་པར་སྦལ་པའི་ལྟོ་ལུ་འགྱོ་ནི་ཨིན་ཟེར་གསུངསམ་དང་།
     ༡༥             དབུལ་པོའ་ི བུ་ གནམ་མེད་ས་མེད་སེམས་གདུང་སྟི་སྔུ་ཡི་སྔུ་ཡི་ ང་ཆུང་ཀུ་བསྒང་ལས་རྒྱལཔོ་ཁྱོད་ཀྱིས་བཀྲིན་
            བསྐྱངས་ཏི་ བཞག་བཞགཔ་ཨིན། ད་ཁྱོད་ཀྱི་གླུད་འབད་ང་འགྱོ་ནི་ཨིན། རྒྱལ་སྲས་ཁྱོད་མ་བྱོན་ཅིག་ཟེར་ཞུ་རུང་
            མ་གསནམ་ལས། ཁོང་ དཔོན་གཡོག་གཉིས་ཆ་རང་མཉམ་ཅིག་སོང་སྟི་ རྫིང་དེའི་རྩ་བར་ལྷོད་ནུགᨎ དེ་ཁར་ལྷོདཔ་ད་
            རྫིང་གི་ཁར་སྦལཔ་ སེརཔོ་ཅིག་དང་ ཧོནམ་ཅིག་བློ་བོ་བརྐྱབ་སར་ཉན་ཏི་བལྟཝ་དང་། རྒྱལ་སྲས་དཔོན་གཡོག་གཉིས་
            ཀྱིས་ ཐབས་དེ་བཟུམ་ ང་བཅས་གཉིས་ཀྱི་ མགུ་ཏོ་འགུར་ འཁརཝ་དྲང་སྟི་ གསེར་སྦལ་ང་ རྒྱལ་སྲས་དེའི་སྐོད་མར་
     ༢༠     བཏང་། གཡུ་སྦལ་ཁྱོད་ མྀ་དབུལ་པོའ་ི བུའི་སྐོད་མར་ བཏངམ་འདྲཝ་ཅིག་འབདན། ཁོང་གཉིས་ཀྱི་ཁ་ལས་སྐྱུགས་
            ཚད་ག་ར་ གསེར་དང་གཡུ་འབད་འཐོན་འོང་། རྟིང་ལས་རྫིང་འདི་ཁ་ལུ་ སྦལ་པའི་ལྟོ་འབད་ མྀ་འོང་མ་དགོཔ་འོང་ནི་
            ཨིམ་དེནི་ ཁོང་གཉིས་ཀྱིས་མི་ཤེས་ཟེར་སླབ་སྡོདཔ་དང་། དེ་ཁར་རྒྱལ་སྲས་ཀྱིས་ སྲོག་ཆགས་གེ་ར་གི་སྐད་མཁྱེནམ་
            ལས་ དཔོན་གཡོག་གཉིས་ཆ་ར་གིས་འཁརཝ་སྦགས་ཏེ་ སྦལ་པའི་མགུ་ཏོ་ཁར་བརྐྱབ་བསད་འབད་ དེ་གཉིས་སོ་སོའ་ི
            སྐོད་མར་བཏང་བཞིནམ་ལས་ གསེར་དང་གཡུ་ག་འདེ་ཅིག་དགོཔ་སྐྱུགས་ནི་ཡོདཔ་འོངས་ནུགᨎ །།


                                                              ཟློས་གར་མིག་གི་དགའ་སྟོན། ཤེས་རིག་ལས་ཁུངས་ (༡༩༧༦)




2211-0077
                                                 –3–                 M11/1/A1DZO/HP1/DZO/TZ0/XX

༢.

                                      དཔལ་མོའ་ི ཚེ་དབང་བཀྲ་ཤིས།

                 མགུ་ཕངས་ཡུལ་སྒང་བོད་འདྲ་བས། །གངས་རི་རྒྱལ་ལྷུན་པོ་གསེར་གྱི་མཛོད། །
                 རྩཝ་ཀོ་མ་འཕྲང་དང་རྒྱ་ཡུལ་འདྲ། །རྒྱ་པདྨའི་ཐང་ནི་དངུལ་གྱི་མཛོད། །

                 སྟོད་ཁུག་བྱུང་ལ་མོའ་ི ལ་གཞོལ་ལུ། །སྨད་གསུམ་མཐུད་ཟམ་པའི་གཉའ་པ་ལུ། །
                 རྫོང་འགྱམ་མགུ་ཐང་ན་བརྡལ་ས་ལུ། །ཐང་མགུ་མཆོད་རྟེན་བཞེངས་ས་ལུ། །

            ༥    ལྷ་མཆོད་རྟེན་མ་ཎི་བསྐོར་ས་ལུ། །གསུང་མ་ཎི་གཡས་བསྐོར་རྐྱབ་ས་ལུ། །
                 ཤིང་གེ་ཤིང་ལོ་འདབ་རྒྱས་ས་ལུ། །རྩེམོ་མེ་ཏོག་ལྷ་ལུ་ཕུལ་ས་ལུ། །

                 རྫོང་འགྱམ་མཇུག་བྱག་ལས་གཟར་ས་ལུ། །བྱག་ཧོན་མོའ་ི མཚོ་ལུ་གཏད་ས་ལུ། །
                 མཚོ་གཡང་མཚོ་གཡུ་གིས་བརྒྱན་ས་ལུ། །གཡུ་རིན་ཆེན་མནྜལ་ཕུལ་ས་ལུ། །

                 རྫོང་དཀར་པོའ་ི སྐུ་དཀར་སྒྲོན་ས་མས། །བར་དམར་པོའ་ི སྐེ་དམར་བཏང་ས་མས། །
            ༡༠   ལོགས་ཁྲ་མོའ་ི གཞའ་རི་བསྒྲིག་ས་མས། །ཕྱི་སྒོ་ཆེན་གཅིག་ལས་བཙར་ས་མས། །

                 བར་གཟིམ་ཅུང་སྒོ་གིས་བཅད་ས་མས། །ནང་གཟིམ་ཅུང་རང་སར་བཤེད་ས་མས། །
                 མཐོཝ་དབང་ཆེན་སྐྱིད་ཉམས་སྐྱོང་ས་མས། །དམའཝ་མི་སེར་སྐྱིད་སྡུག་ཞུ་ས་མས། །

                 རྫོང་རབ་གསལ་ཤར་གྱི་ཁ་ཐུག་ལུ། །ཨམ་དབང་མོའ་ི ཨ་འབྲུག་སྒྲ་ཉི་མ་བཞུགས། །
                 རྫོང་རབ་གསལ་ལྷོ་ཡི་ཁ་ཐུག་ལུ། །སྡེ་གྲྭ་ཚང་བླ་མའི་གནས་གཏན་བཞུགས། །


                                               འབྲུག་གི་དཔའ་བོའ་ི གཏམ་མཛོད། ཤེས་རིག་ལས་ཁུངས། (༡༩༧༦)




2211-0077
