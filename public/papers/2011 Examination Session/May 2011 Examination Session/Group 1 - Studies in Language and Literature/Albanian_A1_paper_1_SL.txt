M11/1/A1ALB/SP1/ALB/TZ0/XX




     22110011

ALBANIAN A1 – STANDARD LEVEL – PAPER 1
ALBANAIS A1 – NIVEAU MOYEN – ÉPREUVE 1
ALBANÉS A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0011                                                                                   3 pages/páginas
                                                             © International Baccalaureate Organization 2011
                                                         –2–                    M11/1/A1ALB/SP1/ALB/TZ0/XX

Shkruaj një koment mbi një nga dy pjesët që vijojnë.

1.

                   Vana B u shfaq në skajin e djathtë të rrugës të mbushur me shitësa ambulantë të të
            gjitha racave, pikërisht atë çast kur Erioni po mendonte se çfarë mrekullie do të ishte, sikur ndonjëri
            prej ambulantëve të vegjël rom, të ulërinte duke ekspozuar Vana B.
                   Shikojeni këtë alamet cope, kush kërkon ta blejë?
      5            Sa të kushtonte do ta blija, mërmëriti ai, pa ia ndarë sytë tjetrës, teksa i afrohej me ecjen e
            saj mospërfillëse e nerva–shkatërruese. Kishte rënë keq me Vanën pas asaj darke nën vrushkujt e
            tërbuar të shiut, që sa nuk i thyen dritaret e restorantit, e me vetëtimat e një pas njëshme, si copëra
            limoni mbi peshkun në pjatancë. Ishte goditur drejt e në tru nga vështrimi i saj pak pjerrtas,
            as i ftohtë e as i ngrohtë, i padeshifrueshëm, dhe gjithë asaj darke, pati patur dëshirën e marrë
     10     të zgjaste pëllëmbën e ti përfshinte gjinjtë e saj as të mëdhenj dhe as të vegjël, ato gjinj si
            domate eksporti, me peshë e formë ideale, për ti shtrydhur ngadalë, duke kundruar thithkat e tyre
            të ngritura lart. Mirëpo, kuptohet, asgjë e kësaj natyre nuk pati ndodhur dhe ai, si një frikacak dhe
            tinzar tipik, e kishte bërë realitet dëshirën nja një javë më pas në ëndërr.
                   Mirëmëngjes! – e përshëndeti Vana B duke e puthur lehtë në faqe e duke mbledhur me
     15     kujdes fudnin e ngushtë rreth kofshëve, teksa ulej bri tij.
                   Si nuk i bërë njëherë punët tamam një e nga një! – psherëtiu Erioni duke nuhatur parfumin
            e saj, ndërkohë që Vanës i qeshën sytë djallëzisht.
                   Nuk ësnhtë as vendi dhe as personi adapt për të bërë atë punë shtruar! – ia ktheu qetësisht,
            pastaj, si porositi një lëng limoni hodhi këmbën një mbi një, gjithë me kujdes, që të mos i
     20     zbuloheshin kofshët e bukura më shumë nga çduhej dhe ndezi një cigare. Një cigare të bardhë dhe
            të hollë si gishtërijntë e saj.
                   Erioni u bë shpërfillës në fytyrë. I bëri shenjë një ambulanti të vogël se nukdëshironte të
            blinte cigare, pasatj iu kthye tjetrës.
                   Ti, mund të më refuzosh ditën, por natën je totalisht e imja.
     25            Vana u shkri. Ra mbi tryezën e vogël, duke e mbuluar atë tërësisht me kaçurrelat e saj të zeza
            e të dendura dhe pyeti gjithë kuriozitet:
                   Pa hë! Si jam?
                   Erioni u mendua një hop pa ia ndarë sytë. Dukej sikur nuk donte të fliste për atë film
            tejet personal, të parë e stërparë vetëm prej tij, mirëpo diçka ia zbuti vështrimin dhe ai ia nisi rrëfimit
     30     me sytë tashmë të hedhur nga rruga, ku njerëzit ven e vinin nga të gjitha drejtimet në një kaos
            të plotë.
                   – Mbrëmë po hanim darkë të dy. Ishim në një restorant të çuditshëm, me muzikë dhe klientë
            e kamarierë…
                   – E mora vesh fundin! – ia preu ajo – mos e vazhdo kot!…

                                                                             Teodor Keko, Hollesira Fatale (2001)


       – Komento mbi strukturën e kësaj pjese.

       – Si janë paraqitur tematikat e kësaj pjese?

       – Çfarë mund të thuash mbi përdorimin e figurave stilistike të përdorura nga autori dhe nëse janë
         përshtatshme?

2211-0011
                                                  –3–                  M11/1/A1ALB/SP1/ALB/TZ0/XX

2.

                                             Balade Çame

                       Ylberi, si një përshëndetje e përlotur lamtumirë,
                       u zhduk matanë largësive,
                       mbi kreshtat e flakëve,
                       nëpër shi…

                   5   Matanë largësive u zhduk e përflakur Çamëria
                       dhe të gjitha rrugët tona shpien në veri.
                       Ulërin era e Mesdheut mbi trojet e lashta epirote,
                       mbi të shtrenjtat troje tona stërgjyshore.

                       Në kullotat e braktisura kullosin rrufetë.
                 10    Ullishtet e pavjelura gjëmojnë si dallgë nëpër bregore.
                       Dhe kudo toka çame,
                       mbuluar nga retë,
                       rënkon e mbytur në gjak e lot,
                       e mbetur shkretë,
                 15    pa zot.

                       Na e tregojnë drejtimin plumbat, që vërshëllejnë në errësirë.
                       Na e ndriçojnë rrugët flakët, që gjithë tokën kanë përpirë,
                       pas shpinave tona përplas tufani dyert e shkallmuara të shtëpive,
                       dhe rrugët zgjaten e zgjaten si veri.

                 20    Ne, popull muhazhir, ecim nëpër shi.
                       Lamtumirë, Çamëri!

                                                                       Bilal Xhaferri, Eja Trishtim (1995)


      – Komento mbi përdorimin e figurave letrare në këtë poezi.

      – Çfarë mund të thuash mbi strukturen e poezise?

      – Komento cili është efekti i shprehjes “Balade Çame” në lidhje me poezinë në përgjithësi.




2211-0011
