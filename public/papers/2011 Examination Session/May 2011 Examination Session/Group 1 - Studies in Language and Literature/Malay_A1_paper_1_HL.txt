M11/1/A1MAL/HP1/MAY/TZ0/XX




     22110185

MALAY A1 – HIGHER LEVEL – PAPER 1
MALAIS A1 – NIVEAU SUPÉRIEUR – ÉPREUVE 1
MALAYO A1 – NIVEL SUPERIOR – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2211-0185                                                                                 4 pages/páginas
                                                           © International Baccalaureate Organization 2011
                                                    –2–               M11/1/A1MAL/HP1/MAY/TZ0/XX

Tulis sebuah ulasan mengenai satu daripada petikan-petikan berikut:

1.

                  “Pada zaman dahulu,” kata Manora tenang, setenang air di tasik, “Sangkuriang sangat
            mencintai Dayang Sumbi, ibu kandungnya sendiri. Kerana tidak dapat menerima cinta anaknya
            itu, Dayang Sumbi pergi ke sebuah tempat yang tinggi dan terjun sehingga meninggalkan
            bekas lubang yang sangat besar. Sangkuriang yang ketika itu sedang membuat perahu, merasa
      5     sangat marah dan menendang perahu itu hingga jatuh terlungkup di suatu tempat. Tempat itu
            sekarang dipanggil Gunung Tangkuban Perahu. Sementara tempat ibu kandungnya terjun itu,
            dinamakan Kawah Ratu. Nah, menarik bukan?” Soal Manora.
                  “Ya, menarik kerana kita makan di Restoran Sangkuriang.”
                  “Ah! Kamu,” kata Manora manja. Kembali tersipu-sipu.
     10           Itu bahagian daripada cebisan kenangan lama. Soalnya sekarang, bagaimana rupa Manora
            selepas beberapa tahun tidak menemuinya. Tentulah dia semakin dewasa dan lebih cantik daripada
            dahulu. Semakin dewasa, semakin memukau lelaki. “Sangkuriang juga begitu. Jatuh cinta kepada
            wanita lebih dewasa, meskipun itu adalah ibu kandungnya sendiri. Kerana wanita dewasa lebih
            mengagumkan daripada apa yang digambarkan penyair tentang seorang gadis,” saya bergumam
     15     di dalam hati.
                  Sebaliknya suasana menjadi sepi seketika sebelum pemandu kereta di sebelah saya
            mengejutkan dengan suara garau. “Bapak terus ke rumah Manora atau singgah di mana-mana
            dahulu?” Soalnya.
                  Saya tidak segera menjawab. Tetapi, saya memang hendak segera ke rumah Manora.
     20     Terburu-buru hendak menemui seorang gadis selepas beberapa tahun tidak bertemu adalah wajar.
            “Mengapa harus berpura-pura, jika rindu melonjak-lonjak seperti api?” Satu suara yang aneh
            bergema dalam diri saya.
                  Tetapi sebelum soalan itu berjawab, tiba-tiba telefon bimbit pemandu kereta tumpangan
            saya itu berbunyi, nyaring sekali. Saya melihat wajahnya berubah dalam sekelip mata, sebelum
     25     memberhentikan kereta di tepi jalan dan memberitahu kedudukan kami kepada pemanggil di
            hujung talian. Saya mendengar dia menyebut kami sedang melalui jalan ke barat tidak jauh
            dari Masjid Raya Bandung. Lalu dia mengangguk-anggukkan kepala dan berkata, “Baik, pak,”
            beberapa kali sebelum memutuskan perbualan. Lalu dia termenung seketika, merenung jauh ke
            hadapan seolah-olah terkhayal ketika saya bertanya.
     30           “Ada apa pak, tiba-tiba berhenti di tepi jalan?” Saya memandangnya dengan penuh tanda
            tanya. Dia tidak segera menjawab.
                  “Ada apa pak?” Saya menyoal lagi dengan wajah berkerut, apabila pemandu itu masih
            mendiamkan diri. “Ada masalah keluarga atau jalannya macet di hadapan?” Sambung saya
            dengan perasaan hati yang terus berteka-teki.
     35           Pemandu itu cuba mengukir senyum, tetapi tawar. “Ya, macet,” katanya selamba. Tetapi
            saya tahu itu bukan jawapan yang jujur.
                  “Maafkan saya, pak. Kita tidak bisa meneruskan perjalanan. Saya diberitahu supaya
            membawa bapak kembali segera ke Jakarta,” katanya serba salah.
                  “Kenapa?” Soal saya lebih serba salah lagi. “Jika kembali ke Jakarta sebelum bertemu
     40     Manora, perjalanan ke Kota Bandung hanyalah sebuah perjalanan yang sia-sia,” saya terganggu
            seketika.
                  “Maafkan saya, pak,” dia memohon maaf ikhlas.
                  “Tapi bagaimana dengan hajat saya hendak bertemu Manora?”
                  Pertanyaan itu datang bertubi-tubi seperti penumbuk tinju.


2211-0185
                                                    –3–                M11/1/A1MAL/HP1/MAY/TZ0/XX

   45             “Saya tahu hajat bapak sangat besar hendak bertemu Manora,” katanya kemudian seperti
            mengetahui apa yang bermain di kepala saya.
                  “Jadi, kenapa tidak meneruskan perjalanan?”
                  Dia tidak segera menjawab. Lama kemudian baru dia bersuara, “Sebaiknya kita balik
            ke Jakarta, pak.”
   50             “Kenapa harus tiba-tiba berpatah balik ke Jakarta.”
                  “Saya diberitahu, jalan berhadapan Masjid Raya, jalan yang kita hendak lalui untuk sampai
            ke rumah Manora sudah ditutup.”
                  “Kenapa?” Soal saya terus mencari kepastian.
                  “Puluhan ribu warga Bandung sedang mengadakan demonstrasi, membantah tindakan
   55       Malaysia menggunakan beberapa pemandangan di Kota Bandung sebagai iklan pelancongannya
            dalam saluran Discovery Channel. Justeru, mereka mahu menangkap sesiapa sahaja rakyat
            Malaysia yang datang di kota Bandung dan membunuhnya dengan buluh runcing, pak.”

                                                                       Jasni Matlani, Berita Minggu (2009)




2211-0185                                                    Turn over / Tournez la page / Véase al dorso
                                  –4–                 M11/1/A1MAL/HP1/MAY/TZ0/XX

2.

                               Perjuangan

                 Dalam keperitan kehidupan
                 manusia terus berdiri tertib
                 dalam cabaran liku-liku kehidupan
                 dalam keperitan, cabar mencabar
             5   tidak terhenti,
                 membangun dan dibangun
                 berteriak dengan lantang
                 suaramu didengar,
                 dicabar dan mencabar
            10   memimpin generasi penerus
                 usia yang awal jatuh bangun
                 hanya sindiran dan tomahan (caci maki)
                 siapa yang peduli siapa yang merasa
                 hati dan badan tenggelam dalam kebangkitan
            15   keagungan bangsa, agama dan masyarakat
                 bukan sekadar nyanyian atau cerita kosong.

                 Kegelisahan diburu cemburu dunia
                 pembaharuan
                 zaman berganti menegak panji-panji
            20   anak bangsa di mimbar
                 persada dunia.

                 Kini lahir anak yang cekal
                 maju di bumbung bumi ini
                 harapan negara bangsa tercinta
            25   mengharumkan nama memartabatkan negara
                 disanjung dipuji kebanggaan rakyat.

                 Namun
                 penyakit dunia menyiksa diri
                 lupa amal, ibadat terpinggir
            30   wang, pangkat, harta menjadi pujian
                 mimpi indah, dininabobokan
                 ayat quran menjadi panduan
                 amalan duniawi satu kepentingan
                 takwa dan iman, harta kebanggaan diri
            35   runtuhnya diri hilang panduan.

                                                         Mohd Diani Kasian, Legasi (2006)




2211-0185
