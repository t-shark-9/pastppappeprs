M11/1/A1POL/HP1/POL/TZ0/XX




     22110229

POLISH A1 – HIGHER LEVEL – PAPER 1
POLONAIS A1 – NIVEAU SUPÉRIEUR – ÉPREUVE 1
POLACO A1 – NIVEL SUPERIOR – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

2 hours / 2 heures / 2 horas


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2211-0229                                                                                 3 pages/páginas
                                                           © International Baccalaureate Organization 2011
                                                     –2–                  M11/1/A1POL/HP1/POL/TZ0/XX

Napisz komentarz do jednego z podanych tekstów.

1.

                   Jesienią widać, że to miasto umrze. Ci, co mieli wyjechać, dawno wyjechali. O zmierzchu
            czuć woń płonących liści. Dym miesza się z mgłą i zasnuwa peryferie. Światła robią się
            żółtawe i mdłe. Trzeba uważać na przechodniów, bo są czarni jak asfalt. Czasami przejeżdżam
            je wzdłuż i wszerz i widzę, że nie ma ani gdzie, ani po co wysiadać. Cztery skrzyżowania,
      5     jedno rondo, sygnalizacja miga na żółto już o dziesiątej wieczór. Gdy wieje z północy, czuć
            smród martwej fabryki. Wszyscy już wyjechali. Zostali tylko ci, co nie potrafią. Budzą się
            rano, patrzą przez okno i nie wychodzą. Chyba że mają psa. Wtedy idą na Rynek popatrzeć
            na klepsydry, sprawdzić, kto umarł, i pocieszyć się, że tym razem to jeszcze nie oni.
                   O dziesiątej wszystko jest martwe. Żyje tylko stacja benzynowa. Nikt nie tankuje. Wszyscy
     10     kupują alkohol albo przesiadują w knajpie. Mają coraz większe, coraz tańsze i coraz starsze
            samochody. Kupują je od cwaniaków handlujących zagranicznym złomem. Tak, wszyscy się stąd
            wynoszą albo coś sprowadzają. Niczego tutaj nie ma. Te auta zaraz się rozlecą, wypadną z nich
            podłogi, a karoserie wylądują w lasach za miastem. Nikt już tego nie kupi. Zamieszkają w nich
            lisy albo kuropatwy. Lisy są mądre. Widuję je coraz bliżej miasta. Ludzie wyrzucają jedzenie.
     15     Kupują i nie mogą zjeść. Jest tanie i paskudne. W sam raz dla lisów. Czasami przebiegają
            drogę jak koty albo psy. Żrą człowieczą kiełbasę i mieszkają w przerdzewiałych limuzynach.
            Nikt przecież tego nie sprząta. Stare, ledwo żywe żelastwo. Ale tym ze stacji to nie przeszkadza.
            Przeważnie są łysi, chudzi i mają odstające uszy. Jakby byli niedożywieni. Czasami tankuję w
            nocy i patrzę na nich przez szybę. Mają owadzie, nerwowe ruchy. Pewnie bili ich w dzieciństwie.
     20     Na próżno. Są głupi i klną bez końca. Ale potem, gdy się rozstaną, gdy zostają sami, przemykają
            chyłkiem w cieniu murów i nie podnoszą wzroku.
                   Gliniarze też się tam zbierają. Też są przeważnie łysi. Może tylko trochę lepiej
            odżywieni, więksi, wypasieni i bardziej pewni siebie. Ale to jest pewność, której nauczyli się z
            amerykańskiego kina. W mieście oprócz stacji nocą czynne są tylko wypożyczalnie filmów.
     25     Ludzie biorą po dwa, trzy, cztery i wracają do mieszkań. Gliniarze niczym nie różnią się od
            ludzi. Może tylko wydaje im się, że są lepsi od innych. Ale nie są. Są tacy sami jak łysi z
            odstającymi uszami. Oglądają te same filmy i tak samo siedzą w barze na stacji. I tak samo
            czekają na jakąś rewolucję, która wszystko odmieni. To się czuje w tym mieście – oczekiwanie.
            Wszyscy zajmują się życiem w sposób tymczasowy. Przeczekują je w nadziei, że wszystko
     30     wywróci się do góry nogami, że stanie się zupełnie inne niż jest, że ostatni nareszcie
            będą pierwszymi.

                                                                             Andrzej Stasiuk, Taksim (2009)




2211-0229
                                        –3–                M11/1/A1POL/HP1/POL/TZ0/XX

2.

                         Jeśli nie zmienisz nazwiska, odejdę

                 Jestem swoim ojcem w momencie, w którym opuszcza go żona.
                 Myślę o piłce nożnej i o samochodzie.
                 Jadę spokojnie, pozwalam się wyprzedzać. Myślę o dzieciach.
                 Jestem swoim dzieckiem w momencie, w którym
             5   będzie swoim ojcem, od którego odeszła kobieta. Myślę
                 o swojej żonie. Przyspieszam, ryzykownie wyprzedzam.
                 Jestem swoim dzieckiem w momencie, w którym umieram.
                 Jestem ojcem swego ojca, którego nie chciała kobieta.
                 Jestem cały ciałem, którego nie chciano, wulgarnym wyrazem.
            10   Jestem swoim nazwiskiem. Gwałtownie przyspieszam,
                 koła buksują na mokrym asfalcie. Chciałbym być piłkarzem.
                 Jestem swoim ojcem w momencie, w którym opuszcza go żona.
                 Wchodzę w zakręt, wiedząc, że z niego wypadnę.

                                                                  Marcin Bies, Połów (2010)




2211-0229
