M11/1/A1SHO/SP1/SNA/TZ0/XX




     22110263

SHONA A1 – STANDARD LEVEL – PAPER 1
SHONA A1 – NIVEAU MOYEN – ÉPREUVE 1
SHONA A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous
  le désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0263                                                                                   3 pages/páginas
                                                             © International Baccalaureate Organization 2011
                                                        –2–               M11/1/A1SHO/SP1/SNA/TZ0/XX

Sarudza ndima imwe chete pane mbiri dzinotevera, ugonyora pfungwa dzako pamusoro payo.

1.

                   Kuzvara kwedzangu nyoka, aiwa, ndiko kunonzi kubvisa mapundu muura chokwadi.
            Chandakauyira zvangu. Kuzvigujurisa nebhazi raiye Zvanguzvauya anoti kana omhanya
            haachaziva kana kuziva zvake… iye mukati haaputi mbanje? Iwo maziso anongogara akati
            kovo-o kutsvuka segudo radya chiviroviro*… tichamunzwa chete. Aiwaiwa, kuzvara kwedu
      5     madzimai, hameno.
                   Zvinowo ndizvo zviri pano izvi. Hanzi mwana akati ndiri kuuya saka mhai musagare,
            akati mungandigumbura. Zvino ndizvo zvandavinga zvokusvikodhadhairwa kudai? Ndizvo
            zvandasiyira mamera angu ari muna Nyahoni zvokusvikoitirwa madzanambwanana akadai?
            NaMai vangu VaZvinokona vachandiona vana vaChimbumu. Chokwadi vaera Ngara vanoti
     10     vakariwana wadawatasva dhongi rapachigayo paMunyimi. Kuti uku baba vavo vanondibata
            neminwe ine zvimbi nairwo rukadzi rwavo Kwanhurai ruroyi zvarwo rwadai kundipedzera vana
            vangu… dai vakararama maiti vese vaizoitao mapenzi here? Zvino zvakwasara ivava vaviri vanoti
            irori zigotsikosti rigere apo iro naiyeyu mudiki anotsenga mukanwa kunge anosvisvina dohwe,
            hamheno, nhaka huona namacheche. Chowadi vachanzwa zvonzi ndaeredzwa naMwerari.
     15            Rwuri irwo rukadzi rwacho runotya pasi sapanoruma. Munhu ndokuita kukotama
            kwokuita sezvinonzi uri dhibhura? Hanzi a, he, handichagara pamusha ndiri kupedzerwa
            vana vangu. Vana chete? Ndivo vaunoti ndakapedzerwa? Ko, isu takakwanhurirwa vese
            tikagodai tichiri vapenyu wani? Zvino imo muno muHarare makasouyiwa kare kare hanzi
            ndimo mava mumusha here? Vana vakura minwe ndokureba seyavaRungu nokusaziva badza!
     20     Haiwaiwa, nhaka vachadya tara. Kudoti zvinhu zvinofambirwawo zvichigadziriswa, dzoro
            kwangwa, hanzi handibati zvechihedheni, ndinonamata.          Zvechihedheni zvatakangokura
            tichirerwa nazvo? Nhasi iwe ndiwe wangwara kudarika madzitateguru edu isu akatiudza kuti
            upenyu hwedu huri muvhu ratatsika iri? Nhasi ndiwe wava mazivazvose, mazvigona anondiudza
            ini mai vakakuzvara kuti zvamashopeshope ndezvedima? Ho-o, ita zvako mukomana.
     25     Musi wandinoti didinya, chowadi musi wandinoparuma pasi apa uchabuda chinzvinzvi
            nomukanwa, naVaZvinokona vari Daramombe. Handinzarwo ini.
                   Ko, zvino zwawangosarira naikwo kunamata kwakoko, chiitawo mabhazi nezvitoro
            zvinoita vamwe? Zvatiri kungoonazve vamwe vachiti nyika yakauya ivo vongosweromhanya
            nekurova makuva nokupira midzimu yavo, zvinhu zvavo zvichingofambira mberi takatarisa.

                                                        Charles Mungoshi, Kunyarara Hakusi Kutaura? (1983)


* chiviroviro: muchero womusango unovava uye unodhaka


          – Unoti kudii nemabudisirwo aitwa mutambi mukuru mundima.

          – Unofungei pamusoro pomutauro nezvidavado zvasevenzeswa mundima.

          – Unofungei nevavariro yomunyori uye munyori abudirira zvakadii mukuibudisa.




2211-0263
                                                –3–                 M11/1/A1SHO/SP1/SNA/TZ0/XX

2.

                                          Yakarwiwa nesu

                     Inzwai!
                     Hondo iyi yakarwiwa nesu isu vaive overseas,
                     Ndisu takaita mobilise mari nerutsigiro rwekunze,
                     Uku tichirovawo chikoro, kugadzira future yenyika.

                 5   Aiwa!
                     Hondo yakarwiwa nesu isu taive mhiri kwenzizi,
                     Ndisu takayambusa nokuita conscientise vakoma nevasikana,
                     Nokuvadzidzisa kubata gidi uku pamwe nokushanda navabereki.

                     Kwete!
                10   Hondo yakarwiwa nesu isu vanamukoma vemusango,
                     Ndisu takarova gidi uku tichiita politicise ruzhinji,
                     Tichirara musango muchirimo, muzhezha nemuchando.

                     Bodo!
                     Hondo yakarwiwa nesu isu vanamujibha nanachibwido,
                15   Ndisu takatakura zvombo uku tichiita reconnaissance,
                     Tichiwachira varwi nhumbi, uku sadza tichibika mabhodho.

                     Nyangwe!
                     Hondo yakarwiwa nesu isu vabereki mumamisha,
                     Ndisu taitenga nhumbi matanga tikatsvaira ose,
                20   Uku tichitsigira nemorari, midzimu tichiteketera.

                     Hongu tinotenda,
                     Hondo yakarwiwa, ropa rikayerera, misha ikaparara,
                     Nhasi nyika yataida yava yedu, takaisunungura,
                     Asika, ndiani ane kiyi dzedura renyika pakati penyu,
                25   Ativhurire tinokorere vana zviyo tivabvuwire kasadza
                     Hezvi miromo yati papata kunge vapoteri vehondo.

                                                                Chirikure Chirikure, Kakurarwi (1998)


      – Unofungei nezvinangwa zvanyanduri munhetembo uye kuti zvaburitswa sei.

      – Wakanangana namaumbirwo enhetembo nokuburitswa kwedingindira unofunga nyanduri
        abudirira zvakadii.

      – Unofungei nomutauro uye zvidavado zvasevenzeswa nanyanduri munhetembo.




2211-0263
