M11/1/A1CRO/SP1/SCR/TZ0/XX




     22110059

CROATIAN A1 – STANDARD LEVEL – PAPER 1
CROATE A1 – NIVEAU MOYEN – ÉPREUVE 1
CROATA A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0059                                                                                   4 pages/páginas
                                                             © International Baccalaureate Organization 2011
                                                        –2–                   M11/1/A1CRO/SP1/SCR/TZ0/XX

Napišite sastavak potaknut jednim od navedenih tekstova:

1.

                   Čedni ručak (rijetko kad bi večerao) nije uživao sam.   Dijelio ga je s jednom pticom,
            s galebom, starim, bez perja i hromim, koji nije mogao više letjeti.
                   Ptica je bila uvijek uz ribara.  Zimi u kućici, ljeti vani, i pratila ga je na njegovim lutanjima
            po otoku.
      5            Ribar je volio pticu.  To je bio jedini živi stvor, koji mu je pravio društvo, jer je bio jedini
            komu je još trebao.  Ljudi su ga prezirali i ismijavali, jer je bio star i nesretan.  On im je vraćao
            milo za drago i izbjegavao ih.  Kako mu se učinilo da je taj galeb, ta u olujama i nepogodama
            ostarjela ptica, koja je potražila zaštitu kod njega, jednako nesretna kao i on, nadjenuo joj je
            svoje ime „Martin“.
     10            A Martina pticu mrzila su i ismijavala djeca.   I proganjala je, plašeći je i bacajući se
            kamenom u nju.   Jer su djeca obično zla i okrutna.   Zato je ptica mrzila djecu i bojala ih se.  
            Čim bi ugledala bučno i živo jato tiho razuzdanih stvorova, dala bi se u bijeg, hramajući i
            kričući krještavim glasom.  
                   No to je djecu samo zabavljalo i dražilo.   Da je namame, došuljala bi se, uz obalu,
     15     do mjesta gdje je stari ribar na satove strpljivo čučio kraj pletene kotarice, čekajući da koja
            velika riba zagrize u meku.
                   Tad bi joj dobacila koju mrvicu kruha ili ribicu.
                   Kako je pohlepa za jelom u ptice bila jača od straha, ona bi se oprezno, hramajući i
            kričući slabo, kao da moli, približila.   Ali čim bi pružila vrat da uhvati kljunom zalogaj,
     20     kiša kamenja bi se osula na nju, i uplašena životinja, mlatajući jadno nemoćnim krilima i grabeći
            hitro zdravom nogom, nagla bi u bijeg, praćena cerekanjem i vikom djece, da potraži zaštite
            kraj ribara.
                   Ribar bi tada, cijedeći kroz požutjele, krnjave zube kakvu psovku ili prijetnju, okrenuo
            glavu i ošinuo djecu pogledom beskrajne mržnje i ona bi se, užasnuta, razbjegla na sve strane.  
     25     Jer je njegov pogled u takovim časovima bio strašan.  Taj pogled je bio jedino njegovo oružje i
            jedino njegovo sredstvo osvete.  Nikada za cijelog života nije nikomu ništa nažao učinio, pa ni
            onoj, koja mu je narušila sreću i otrovala dušu.  Je li to bila slabost, dobrota ili možda želja da
            prepusti osvetu sudbini, koja često teže kazni nego najstroži sudac, nije znao.   Znao je samo,
            da bi u časovima kad je bio spreman kazniti ljudske nepravde, čuo glas iz najdubljeg
     30     skrovišta duše, koji ga je od toga odvraćao.  A za zlo koje se zbivalo ljudima, on nije znao koga
            bi krivio: ove ili sudbinu.
                   Nekad je i on bio mlad; snažan, uspravan, lijep.   Bio je jedinac u poznatog zakupnika
            lova na srdele i njegova desna ruka.  Imao je majku, koja ga je obožavala, i imao je, osim toga,
            dvije velike, strastvene ljubavi.  Djevojku, vlasi crnih kao gavranovo krilo, kože tamne kao zrele
     35     masline i očiju plavih i živih kao osunčano more, koja ga je zavoljela i odabrala među mnogim
            pristalim i bogatim mladićima za druga u životu.  I more, nemirno, ćudljivo, čas vedro i nasmijano,
            čas tmurno i uzburkano.




2211-0059
                                                        –3–                   M11/1/A1CRO/SP1/SCR/TZ0/XX

                  On se predao s mladenačkim pouzdanjem jednoj i drugoj.   Zašto varaju mlade ljude?  
            Zašto se i priroda i ljudi natječu, kako će ih zavesti da povjeruju u ljepotu, radost i sreću?  Zašto im
   40       se kao blagotvorni lijek protiv svih mogućih iznenađenja i razočaranja ne ubrizga u dušu sumnja
            i pouzdanje?  Možda zato da udar bude jači, osveta za obmanu teža.  Tako je, u svojoj nesreći,
            mislio ribar i čudio se, kako čovjek, nakon toliko nezgoda, može i dalje živjeti kao eto on,
            spominjati i mrziti i – možda se još nadati.

                                                                             Rikard Nikolić, Dva Galeba (1941)


      – Kakve se slutnje proživljenih životnih nesreća kriju iza ribarovih razmišljanja?

      – Usporedite sudbinu i položaj ostarjeloga galeba i ribara pustinjaka.

      – Navedite ulomke u kojima se ravnopravno izmjenjuju unutarnji i vanjski pripovjedač.




2211-0059                                                        Turn over / Tournez la page / Véase al dorso
                                                  –4–                  M11/1/A1CRO/SP1/SCR/TZ0/XX

2.

                                         SONET U KRISTALU

                                      U sonetu kao u kristalu
                                      ogleda se jasno čitav svijet.
                                      Vidiš lađu, spušta se na valu
                                      uz galeba uznemiren let.

                                  5   Vidiš vrtnju, veselje na balu.
                                      Vidiš jablanova dugi red.
                                      Vidiš posve sijedu katedralu
                                      i na polu vidiš led uz led.

                                      Sja i blista snaga u sonetu.
                                 10   Ipak, ko u odabranom svijetu
                                      sve je u njem krhko, fino, skladno.

                                      Padni svojim snima posve na dno
                                      i sastavljaj tajne, tihe slike
                                      kao mag, dok sniva sanovnike.

                                                                            Vjekoslav Majer, Lirika (1924)


      – Kakva obilježja pjesnik pridaje sonetu?

      – Koji se dijelovi zbiljskog svijeta vide dok kroz sonet gledamo kao kroz kristal?

      – Kojim je tipom stiha pisana pjesma, i zašto baš njime?

      – Na koji način pjesma navodi na misao da se umjetnost riječi i zbilja prepleću?




2211-0059
