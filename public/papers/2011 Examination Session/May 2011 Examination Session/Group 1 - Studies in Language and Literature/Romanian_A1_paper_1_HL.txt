M11/1/A1ROM/HP1/RUM/TZ0/XX




     22110241

ROMANIAN A1 – HIGHER LEVEL – PAPER 1
ROUMAIN A1 – NIVEAU SUPÉRIEUR – ÉPREUVE 1
RUMANO A1 – NIVEL SUPERIOR – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2211-0241                                                                                 3 pages/páginas
                                                           © International Baccalaureate Organization 2011
                                                         –2–                  M11/1/A1ROM/HP1/RUM/TZ0/XX

Comentaţi unul dintre următoarele pasaje:

1.

                   Cum aş putea să vă exprim mai bine, domnule rector, recunoştinţa mea pentru cuvintele
            prea binevoitoare cu care m-aţi prezentat acestei distinse adunări şi cum aş putea să vă mulţumesc
            mai bine, doamnelor şi domnilor, pentru călduroasa dumneavoastră primire decât începând
            conferinţa mea printr-un act de sinceritate, printr-o adevărată mărturisire? [...]
      5            Cer iertare profesorilor aici prezenţi dacă le spun că ei îmi inspiră mai puţină teamă
            decât studenţii!   Profesorii au experienţa vieţii: ei sunt indulgenţi!   Studenţii, dimpotrivă,
            în aspiraţia lor către absolut, sunt în toate ţările cei mai teribili judecători! [...]
                   Dar dacă am avut ezitări de a veni să vă vorbesc astă-seară, nu am nici una pentru a vă da
            răspunsul la întrebarea care face obiectul prezentei conferinţe: „A progresat realmente pacea în
     10     ultimii ani şi, dacă da, prin ce mijloace?” [...]
                   Ce este pacea?  Este ea un cuvânt?  În asemenea caz asistăm la triumful păcii, căci niciodată
            nu s-a vorbit aşa de mult de pace ca de la Marele Război încoace.  S-a vorbit atât de mult de ea,
            încât unele spirite critice au asemănat pacea cu sănătatea: nu vorbeşti de ea decât când eşti pe
            punctul să o pierzi.
     15            Este pacea, dimpotrivă, o simplă organizare legală împotriva războiului?   Şi în acest caz
            asistăm la o adevărată ascensiune a păcii organizate.
                   Este însă pacea, mai presus de toate, o stare de spirit?  În asemenea caz trebuie să recunoaştem
            în deplină sinceritate că spiritul pacific n-a înaintat cu acelaşi pas accelerat ca organizarea legală
            a păcii; ba trebuie chiar să recunoaştem că de câtva timp asistăm la un regres al spiritului pacific. [...]
     20            Calmul, sforţatea de a pricepe chestiunile înainte de a formula judecăţi şi interdicţia absolută
            de a utiliza suferinţele omeneşti ca armă politică pentru a atinge scopuri egoiste sunt azi trei mari
            comandamente ale păcii.
                   Dar este unul superior tuturor!
                   Este necesitatea de a realiza adevărul că [...] omenirea formează un singur trup. [...]  
     25     Conştiinţa că ceea ce leagă pe om de om este mai important decât ceea ce îl poate despărţi pe
            terenul intereselor naţionale este sau rodul unei creaţiuni individuale, sau un lucru ce e destinat
            a nu exista niciodată.   De aceea, pentru a crea pacea durabilă, nu vă mulţumiţi cu alcătuirea
            instrumentelor legale, ci cu curaj, fiecare pentru el, căutaţi să faceţi sforţarea necesară pentru a vă
            apropia de acela de care vă desparte concepţia momentană a interesului imediat. [...]
     30            Numai aceia care n-au încredere în misiunea omului pot dispreţui asemenea încercare.  
            Omul, în ultimă analiză, este ceea ce voim noi ca el să fie!
                   Cât despre soartă meditaţi asupra acestei frumoase maxime politice: Soarta este scuza celor
            slabi şi opera celor tari.

                                                                Nicolae Titulescu, Progresul ideii de pace (1930)




2211-0241
                                              –3–                M11/1/A1ROM/HP1/RUM/TZ0/XX

2.

                                         Metamorfoză

                 Vroind să uit, pe-o seară dulce lăsasem să m-adoarmă crinii...
                 Şi se făcea că fără voie trăiam acum o viaţă nouă:
                 Eram şi eu un crin ca dânşii, şi-n dezmierdările luminii
                 Îmi întindeam voios potirul să prind o lacrimă de rouă.

             5   Visând, trăiam cu ei acuma, şi-atât de alb eram subt lună,
                 Încât abia scriam o umbră, cînd m-alinta şagalnic vântul,
                 Dar tihnă se făcuse-n mine şi caldă inima şi bună,
                 Că reveneam subt altă formă, să-mpodobesc şi eu pământul.

                 Când făr’ de veste-o mînă pală, mişcându-şi umbra pe grămadă,
            10   Ca subt imboldul unei forţe necunoscute şi fatale,
                 S-a-ntins vrăjmaşă să mă frângă, – ş-acuma, alb ca o zăpadă,
                 Muream tihnit de-a doua oară în liniştea odăii tale.

                 Muream din nou, dar cînd trudită făcându-ţi braţele cunună,
                 A fost s-adormi zâmbind la mine cu faţa calmă între perne,
            15   Eu ca o pulbere de aur m-am ridicat uşor subt lună
                 În căutarea altei forme desăvârşite şi eterne.

                                                                  Dimitrie Anghel, În grădină (1905)




2211-0241
