M11/1/A1CZE/HP1/CZE/TZ0/XX




     22110061

CZECH A1 – HIGHER LEVEL – PAPER 1
TCHÈQUE A1 – NIVEAU SUPÉRIEUR – ÉPREUVE 1
CHECO A1 – NIVEL SUPERIOR – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2211-0061                                                                                 4 pages/páginas
                                                           © International Baccalaureate Organization 2011
                                                      –2–                   M11/1/A1CZE/HP1/CZE/TZ0/XX

Napište komentář na jeden z následujících textů:

1.

                   Bylo už k poledni, když se vracel Oberva domů.
                   Šel klidný, sebevědomý, vzpřímený.
                   Už u vrat čekala Madlena, dychtivá a rozpálená, jak vyběhla od plotny.
                   „Hospodařu, pan rechtor su u nas,“ vyhrkla spěšně.
      5            Rázem Oberva pochopil.
                   Žena cítila, že se jí přitěžuje a poslala pro nadučitele, aby sepsal s ní poručenství.
                   Přeběhl chodbu a prudce vešel do dveří světnice. Srazil se s nadučitelem, jenž chtěl právě
            odcházet; půlarch papíru měl v ruce a rychle jej skládal do kapsy.
                   Byl to jen mizivý zlomek vteřiny, jen prchavé blesknutí oka, ale Oberva viděl vše a rozuměl:
     10     na lavici ležela žena zkroucená, slabě chroptící, zhroucená lidská ubohost, třesoucí se v předsmrtné
            malátnosti. To jediné mžiknutí stačilo, aby rozeznal s naprostou jistotou, jež nemohla klamat:
            žena umírá, tentokrát doopravdy umírá, a před chvílí diktovala poslední vůli…
                   Chytil nadučitele prudce za ruku a řekl určitě:
                   „Počkajtě!“
     15            Učitel se vykrucoval a jeho hubená, vytáhlá postava se zazmítala rozpaky a spěchem.
                   „Pusťte, pane Obervo…“ zaprosil, „nutně mám naspěch… nezdržujte, prosím…“
                   „Kaj?“ vyrazil jen Oberva.
                   „Tři svědky… bude jich potřebí… podepsat se ještě musí… vždyť vidíte, že už… prosím…“
            kvapně hovořil a hlas mu přeskakoval rozčilením.
     20            „Žadne svědky!“ vzkřikl Oberva vztekle: „A poručenstvi…!“ rozkázal tak velitelsky a tak
            zuřivě vypjal dravčí bradu, že nadučitel jako pod těžkým úderem sáhl po kapse.
                   „Ne… nelze… pane Obervo… vidíte, mějte rozum,“ brebtal nadučitel poplašeně.
                   „Poručenstvi…!“ zaskřípal Oberva zuby.
                   A nadučitel, zbledlý a zmatený, vytáhl z kapsy složený papír, jejž Oberva uchvátil
     25     prudkým trhnutím.
                   Pokročil s ním k oknu, jako by chtěl lépe vidět i jako by se bál, že mu drahocenný kus papíru
            ještě nyní nadučitel urve.
                   A už jeho rozšířené oči běhaly po papíru a hltaly pravidelné, urovnané nadučitelovy řádky.
            Byl špatným čtenářem, četl těžce a nerad, ale nyní se dohadoval smyslu s jakousi zostřenou
     30     vnímavostí, jež by se nejraději chtěla propálit až do papíru, zdali se tam neskrývá jakási
            záludnost… A přeběhl úvodní formuli o tom, že poroučí duši do rukou božích a tělo že
            odevzdává zemi, že činí pořízení o svém majetku při plném vědomí a že takto ustanovuje…
                   A Obervovi až pot vystoupil na čele, když klopýtal o slova osudného rozhodnutí: „… a z
            mého majetku, to jest polovice na gruntě č. 14 v Lipině a z polovice pozemků ke gruntu příslušných,
     35     utvoří se fond pro stavbu chrámu Páně v Lipině, odevzdá se spolku pro ten účel, až se utvoří, a do
            té doby bude fond spravovat obecní představenstvo v Lipině…“
                   Jaké to pekelné mámení! Jaký to útok na jeho grunt! A podpis, kde je podpis…? Není ho
            ještě, ani křížků! Jenom na konci den: v Lipině, 12. srpna 1890… Neplatno, neplatno…!
                   A rázně i vztekle roztrhl osudný papír ve dví a ještě jednou…
     40            „Pane Obervo… pamatujte se, proboha, co děláte… Vždyť je to poslední vůle,“ zahořekoval
            nadučitel a přiskočil k oknu.
                   „Ale něplatna, platnosti něsmi měť…“ vykřikl Oberva divoce, „to je zlodějstvi…
            a podpisuv neni…“
                   „Ale zavolám… pravila, ať zavolám… tři podpisy, musí to…“ koktal nadučitel už nezřetelně.


2211-0061
                                                      –3–                  M11/1/A1CZE/HP1/CZE/TZ0/XX

   45             „Ani se něhýbajte, pane rechtor,“ vzkřikl sedlák, „už smyslu něměla, sam stě se to vymyslel.“
                  A v tom okamžiku chroptění ubohé lidské trosky přešlo v kloktavý zvuk, jako by se voda
            vylévala z naplněného hrdla… ale zvuk ten se přelomil… pak ještě tlumené zachrčení… a ticho…
                  … ale ony příšerné oči se otevřely a vbodly se, rozšířené a děsné, do tváře Obervovy,
            oči naposledy vyhrožující a křičící, strašlivé smrtelným děsem, oči neusmířené a mstivé i v té
   50       poslední vteřině prchajícího života.
                  Oberva škubl sebou a roztržený papír v jeho ruce se zatřásl; vytřeštil oči nechápavě a hnědá,
            vrásčitá žena rozplynula se mu v temný mrak.
                  Ale to bylo temno jenom na okamžik, jež udeřilo na jeho smysly. Za několik minut
            řekl pevně, s drtivou určitostí:
   55             „Dyť viditě, pane rechtor, že je už mrtva.“
                  A klidně vyšel ze dveří.

                                                                      Vojtěch Martínek, Jakub Oberva (1926)




2211-0061                                                      Turn over / Tournez la page / Véase al dorso
                             –4–                 M11/1/A1CZE/HP1/CZE/TZ0/XX

2.

                        Včera v noci

                 Včera v noci v neděli
                 u stolu jsme seděli:
                 já, já a já.

                 Ostatní už dávno spali:
             5   ženy, děti, psy

                 Já řekl: jak vratká chatrná
                 jak síto děravá
                 je něčí identita

                 Já na to: kdo jednou zaslechl
            10   jak mečí kůzle
                 když pro ně přijde
                 řezník s nožem
                 ten prý už nikdy
                 nezapomene

            15   Já mlčel jsem

                 A pak jsem řekl:
                 že se na to kluci
                 nevyserete

                 Jsi vulgární ubožák!
            20   řekli jsme oba
                 skoro současně

                 Demonstrativně jsme vstali
                 a šli si lehnout

                 U stolu zůstal jsem sám

                    Milan Ohnisko, Vepřo knedlo zlo aneb Uršulinovi dnové (2003)




2211-0061
