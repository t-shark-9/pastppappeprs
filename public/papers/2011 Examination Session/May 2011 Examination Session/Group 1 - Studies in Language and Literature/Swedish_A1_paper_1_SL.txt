M11/1/A1SWE/SP1/SWE/TZ0/XX




     22110303

SWEDISH A1 – STANDARD LEVEL – PAPER 1
SUÉDOIS A1 – NIVEAU MOYEN – ÉPREUVE 1
SUECO A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous
  le désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0303                                                                                   5 pages/páginas
                                                             © International Baccalaureate Organization 2011
                                                         –2–                  M11/1/A1SWE/SP1/SWE/TZ0/XX

Skriv en kommentar till en av de följande texterna:

1.

            Maj blir juni. Sofie ror ut med sin pappa i skymningen och lägger nät i viken och väcks tidigt
            nästa morgon, alldeles för tidigt, för att vittja dem tillsammans med Alrik. Det är sådant hon gör i
            stället för någonting annat, för att stilla en oro, för att få tiden förkortad. Men att fiska intresserar
            henne inte.
      5            Pappa ror, Sofie halvsover och fastnar med blicken på pärlbandet av droppar och ser hur
            årbladen bryts i vattenspegeln. För varje årtag; man drar armar och åror intill sig, vinklar årbladen
            och låter dem klyva ytan utan plask, tar spjärn, andas ut och tar sats för ett nytt årtag. Vill du också
            pröva Sofie? Njae, en annan gång kanske. Nu vill hon bara hem och krypa ner i sängvärmen.
            Sofie skakar på huvudet och stirrar på gäddan som fått ett hugg i nacken, och makar sedan undan
     10     nätet med sprattlande abborrar på aktertoften.
                   Sitt mitt i båten, Sofie.
                   Jag vill hem.
                   Slå upp lite kaffe om du fryser.
                   Jag vill hem för någon väntar på mig, vill Sofie säga. Det är någonting som väntar och som
     15     Sofie ännu inte vet vad det är. Hon sträcker sig efter matsäckskorgen och tar upp den gråräfflade
            termosen med kaffeblött tidningspapper runt korken och tar fram en smörgås som ligger inslagen
            i smörpapper, häller upp en kopp som hon ställer bredvid sig på toften, öppnar patentkorken på den
            gröna glasflaskan och slår i en skvätt grädde medan hon rotar efter sockerbitarna i korgen.
                   Här pappa, säger hon och sträcker fram korgen.
     20            Men du då?
                   Nej. Sofie skakar på huvudet. Hon varken fryser eller vill ha kaffe. Hon vill hem.
                   Vilken morgon, utropar pappa och drar ett djupt andetag, vilar på årorna och tar fram en liten
            plunta ur skepparkavajen.
                   Sofie petar undan gäddan med stöveln och ser med vämjelse på fiskslem och gäddblod
     25     i öskaret. Hon tänker inte stanna en sekund längre än nödvändigt i båten.
                   Vi hjälps väl åt att rensa sen, skrattar pappa. Det fiskaren har dragit upp ska han också ta
            hand om. Han förtöjer båten vid sjöboden och krokar upp nätet på järnrör som står nerslagna i
            klipphällen intill bryggan. Sofie tar motvilligt loss abborre efter abborre och slänger i en hink,
            sticker och river sig på fenorna, klagar och suckar högt och vilar sig allt längre stunder efter
     30     varje urtrasslad fisk. När gubben Österman kommer förbi och inspekterar fångsten, stoppar han
            sin pipa i fickan och tar över Sofies arbete. När han en stund senare slår sig ner på bryggan med
            en kaffekask, är flickan för längesen utom synhåll.
                   Sofie väntar. På hallbyrån finns en silverbricka där besökarna lägger sina visitkort.
            Varje morgon lägger husan dem i ordning. De förnämsta ska ligga synliga så att den som passerar,
     35     kan notera: Åh, amiralen eller disponenten den och den har varit här, för att sedan smussla in det
            egna visitkortet längre ner i högen. Husan placerar dem med guldtryck eller präglade emblem
            överst och sorterar efter hand bort de vanliga, enkla. Också Sofie plockar med korten när ingen
            ser det. Hon söker ett särskilt brev. Till fröken Sofie, skulle det kunna stå utanpå kuvertet,
            och inuti ett violett brev med sirlig handstil.
     40            Sofie väntar. Hon letar på silverbrickan, men ingen ung man ger sig tillkänna. Hon känner
            hans närvaro, hela hennes kropp är vaksamhet och hon märker tecken överallt; en skugga som
            glider förbi, ett andetag, en vissling, ett plötsligt skratt. Någon leker tafatt med henne i en okänd
            värld vars existens hon bara anar. Hon har just fyllt femton. Grinden till den hemliga trädgården
            står på glänt och gnisslar lite i vinddraget.

                                                                 Helena Henschen, I skuggan av ett brott (2004)

2211-0303
                                                    –3–                  M11/1/A1SWE/SP1/SWE/TZ0/XX

      – Hur verkar flickan i utdraget ha det i sitt liv i allmänhet och här under fisketuren i synnerhet?

      – Hur tycker du språket i texten bidrar till att skildra förhållandet mellan pappa och dotter?

      – Hur påverkar stämningen i texten din uppfattning av utdraget?

      – Vilken roll spelar det sista stycket om visitkorten för vår bild av hur flickan har det?




2211-0303                                                    Turn over / Tournez la page / Véase al dorso
                              –4–                     M11/1/A1SWE/SP1/SWE/TZ0/XX

2.

                     Alla bergs godnatt

                 Nu säger alla berg godnatt,
                 de bruna till de blå,
                 de blå till alla dem som stå
                 med gyllne sadlar på,

             5   de gröna till de forntidsgrå,
                 ett rött till ett orange
                 och bortom dem ett berg i silver
                 till ett berg i svart.

                 De sover i en fjärran trakt
            10   men är hos oss ändå.
                 Vad drömmer alla berg i natt,
                 de berg vi älskar så?

                 Se, rygg vid rygg de står – på rad
                 som hästar i ett stall,
            15   de månbelysta manarna
                 är vita vattenfall.

                 Nu säger alla berg godnatt,
                 de bugar två och två,
                 de bugar under månens makt
            20   i takt från topp till tå,

                 de gula för de himmelsblå,
                 de stora för de små,
                 de små för alla dem som stå
                 med vita sadlar på.

            25   Nu säger alla berg godnatt
                 till oss, på bergens sätt,
                 ett rosa till, ett till i svart
                 och ett i violett.

                 De vet, att den är bergens vän
            30   som deras höjder når,
                 men deras störste vän är den,
                 som färgerna förstår.

                                                   Bo Setterlind, Hjärtats ballader (1977)




2211-0303
                                                 –5–                 M11/1/A1SWE/SP1/SWE/TZ0/XX

      – Vilken roll spelar bergen i dikten?

      – Hur ser du på diktens sista strof?

      – Hur tycker du språk och form påverkar din uppfattning av dikten?

      – Vilken effekt tycker du den långa uppräkningen av bergen och deras färger får på läsaren?




2211-0303
