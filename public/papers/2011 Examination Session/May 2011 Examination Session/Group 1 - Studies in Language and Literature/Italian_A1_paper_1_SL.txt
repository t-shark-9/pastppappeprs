M11/1/A1ITA/SP1/ITA/TZ0/XX




     22110147

ITALIAN A1 – STANDARD LEVEL – PAPER 1
ITALIEN A1 – NIVEAU MOYEN – ÉPREUVE 1
ITALIANO A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0147                                                                                   4 pages/páginas
                                                             © International Baccalaureate Organization 2011
                                                                –2–                 M11/1/A1ITA/SP1/ITA/TZ0/XX

Scrivi un commento su uno dei passi seguenti:

1.

                   Dalla stazione Nord* si rovesciano in città gli operai e gli impiegati che hanno trovato rifugio
            nei paesi vicini. Per tutte le strade e tutti i viottoli, la sera e la notte precedenti, si sono sparsi nella
            pianura, hanno salito le prime colline, si sono insinuati sulla riva dei laghi, hanno raggiunto le
            valli tra i monti, in cerca del sonno tranquillo; la mattina i treni li riportano senza interruzione
      5     agli uffici e alle fabbriche. Arrivano, si separano, spariscono, continuano ad arrivare, a separarsi,
            a sparire; i tranvai si riempiono prima di fermarsi e subito fuggono; le donne rimaste a
            terra gridano. Le mani stringono forte le valigette o il pacco con la miglior parte della povera
            fortuna, o la colazione; c’è chi indossa un soprabito leggero, e porta il pesante sul braccio,
            per non lasciarlo incustodito nella casa straniera. Il cielo è malinconico e terso, il freddo rigido;
     10     vedo, da dietro ai vetri, la moltitudine a poco a poco assottigliarsi, finché nella piazza e nelle
            vie non rimane che qualche ritardatario; quasi sempre un vecchietto o una vecchietta affannati,
            o una piccola serva dalle gambe nude e robuste, trascinanti una valigia troppo grossa per loro.
            La posano, la riprendono, pazienti e insieme crucciosi, senza guardare né pregare nessuno, perché
            sanno che nessuno li aiuterà; distolgo un momento gli occhi, quelli che ho veduti non ci sono più,
     15     ma, lontano, ne compariscono altri.
                   Il giorno intanto avanza, con l’abituale allarme del solingo ricognitore, o delle squadriglie
            nemiche avviate all’Africa; e a poco a poco scende il crepuscolo. Nelle strade in ombra qualche
            rapido lume brilla e si spegne alle finestre; ancora si distinguono per un momento gli ultimi piani
            e i cornicioni dei palazzi, poi anch’essi svaniscono; la città s’appiattisce e si avvolge nel suo
     20     mantello di nebbia. La moltitudine, che la mattina all’arrivo s’è sparpagliata vociando, ora si
            raccoglie in silenzio per partire. Rigurgitata dalle piccole vie, si ricompone nelle grandi e nelle
            piazze; gorgoglia come i canali profondi tra gli alti argini della pianura, quando nella notte senza
            luna pare al camminante che l’acqua gli fiotti sotto i piedi. Sull’asfalto della strada, chiusi nei
            cerchietti di luce gialla delle lampadine, s’intravedono per un istante scarpe e scarpette, che vanno
     25     a due a due, o a quattro a quattro. Dall’oscurità della vicina stazione esce, ingrossata a dismisura
            dal megafono, la voce dell’annunciatore, indicante i binari dei treni e l’ora delle partenze; poi il
            tumulto dei viaggiatori s’acquieta, finché non tace del tutto. Le case ricominciano a navigare nella
            notte, ognuna per conto proprio.
                   Questo movimento di marea trabocca dalla città e si propaga sulla terra. Oltre Milano, Torino
     30     e Genova; più in là, il Piemonte, la Lombardia, la Liguria, la Valle del Po e la restante penisola;
            ancora più in là, l’Europa e l’Africa, l’Asia, l’Australia. Dappertutto, nell’inverno che s’avvicina,
            gli uomini errano da una casa all’altra, da un paese all’altro, da una regione all’altra. Si rinnovano
            le fughe e le migrazioni delle età barbare. I popoli abbandonano con i santi e le masserizie la
            terra dove per secoli hanno visto sorgere il sole, e camminano verso un’altra sconosciuta, in cui
     35     ricominceranno a vivere. […]
                   Questo genere umano ha una potenza di patimento e di sopportazione addirittura mostruosa.
            Essa deriva prima di tutto dalla sua facoltà, meravigliosa e terribile, di dimenticare. Dimentica
            facilmente, dimentica sempre. Non appena ha sanato le ferite e deterso il sudore, non ricorda più le
            fatiche e i dolori antichi: perciò è sempre pronto ai nuovi. Inoltre, è tardo d’immaginazione: quel
     40     che non vede non sente. Che cosa sono agli abitanti dei piccoli paesi lasciati intatti dalle incursioni
            aeree le sventure e le ambasce delle grandi città devastate? Una notizia; anch’essi sopportano
            travagli, se diversi dai nostri, altrettanto duri; e nelle povere stanze, al freddo, stanchi, presso la
            tavola scarsa di pane, cercano soltanto pace.

                                    Angelo Gatti, L’ombra sulla terra (storia sentimentale di tempi feroci) (1945)

* Dalla stazione Nord: a Milano, al tempo della seconda guerra mondiale.

2211-0147
                                                   –3–                   M11/1/A1ITA/SP1/ITA/TZ0/XX

      – Qual è il tema centrale del passo?

      – Quali sono le caratteristiche dello stile dell’autore che ti sembrano più adatte al tema trattato e
        più efficaci?

      – Quali aspetti del passo ti hanno più impressionato e perché?




2211-0147                                                  Turn over / Tournez la page / Véase al dorso
                                                     –4–                     M11/1/A1ITA/SP1/ITA/TZ0/XX

2.

                                                    Autunno

                                           Come fiocchi di neve
                                        Van cadendo le foglie
                                        E gli alberi fra breve
                                        Saranno senza spoglie.

                                    5      Soffia il vento, s’oscura
                                        Di tetre nubi il cielo,
                                        E tutta la natura
                                        Par si copra d’un velo.

                                           Ah, la bella stagione
                                   10   Con le foglie è finita!
                                        Al sonno si compone
                                        La terra intorpidita.

                                           Ma mentre così dorme,
                                        Tutte operosamente
                                   15   Rinnova le sue forme
                                        La vita onnipossente.

                                           Dormi, terra; dormite
                                        Alberi, erbe, fiori;
                                        A primavera uscite
                                   20   Giovani e freschi fuori.

                                          Oh, v’attendiam! Saremo
                                        Rinnovati noi pure.
                                        No, non c’è un giorno estremo,
                                        Sorelle creature!

                                   25      Creature sorelle
                                        Si migra ad altre rive;
                                        In più serene, belle
                                        Forme, tutto rivive.

                                                                            Luigi Capuana, Istantanee (1903)

      – Individua e illustra il tema centrale della poesia.

      – In che modo e con quanta efficacia il poeta rappresenta la natura?

      – Quali sono le immagini che più ti hanno colpito e perché?

      – Considera e commenta le caratteristiche stilistiche del testo e il loro effetto sul lettore.



2211-0147
