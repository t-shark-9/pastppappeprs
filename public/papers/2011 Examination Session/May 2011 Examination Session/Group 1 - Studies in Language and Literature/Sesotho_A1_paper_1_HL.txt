M11/1/A1SES/HP1/SOT/TZ0/XX




     22110253

SESOTHO A1 – HIGHER LEVEL – PAPER 1
SOTHO A1 – NIVEAU SUPÉRIEUR – ÉPREUVE 1
SESOTHO A1 – NIVEL SUPERIOR – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2211-0253                                                                                 3 pages/páginas
                                                           © International Baccalaureate Organization 2011
                                                       –2–                   M11/1/A1SES/HP1/SOT/TZ0/XX

Ntša maikutlo a hau holim ‘a e ‘ngoe ea liqotsulo tsena.

1.

                  Ka khitla ea bosiu joalo motho oa serutehi a nyarosoa ke lekhara-khara le etsahalang ka
            phaposing eo ea hae ea ho robala le ho bala. A phahama a mamelisa hantle a ntse a paqame ‘me a
            utloa hore ke ntho e ngoapa lemati la phaposi ena ea hae le koetsoeng. A pepeta lebone leboteng
            pel’a hlooho ea hae mona. Khele eitse ha a sheba lemating ntho e phatšoa ea tloha ea potela ka
      5     raka ea libuka. Motjoli a tlolela holimo ke letsoalo. Pelo ea otla hoo matšoafo a ileng a batla
            a phahlola sefuba sa hae. A ba a bua a le mong motho oa batho ke letsoalo a re: “Banna oee!
            Ebe ke katse ntho e potetseng kamora’ raka ka moo kapa ke eng? Kannete ke mohlolo! Ha ke sa
            rua katse ‘na!”
                  Motjoli a nanya butle, a fihla a hula raka ea libuka ‘me ntho ea betseha ea matha, ea fihla ea
     10     kena tlas’a bethe. A e bona hantle hore ke katse kapa ke ngoan’a bo eona. Letsoalo la mo otla,
            a thothomela, a ingoaea hlooho e mathang botsikinyane, ‘me a ea lemating la phaposi a fihla a
            le tšoara. Pelo e ‘ngoe ea re a mathele kantle a il’o bitsa mohaisane empa e ‘ngoe ea re che,
            mor’a Motjoli, e tla ba u lekoala ha u ka tlohela moleko ona oa phoofolo ka tlung oa sala o ipusa.
            A lohotha hore a ka fumana molamu kae oo a ka o sebelisang. Ao, motho oa serutehi le molamu
     15     ha o eo ha hae. Kahoo a ema le monn’a Mateneng, Motjoli. Nakoana e itseng a ntse a nahana ka
            sebetsa seo a ka se sebelisang, ke ha a hopola phafa ea hae eo a e behileng ka lekaseng la liaparo.
            Hoba a fihleloe ke mohopolo ono ke ha a notlela lemati la phaposi, a nanya hantle, eaba o ea
            betheng ka sebete, a fihla a e hula bohlasoa ‘me phoofolo ea betseha ea kena lipakeng tsa raka ea
            libuka le lebota. A e bona hantle hore e phatšoana ka ‘mala empa a ipotsa hore ke katse kapa che!
     20     Eaba Motjoli o sututsa raka ea libuka bohlasoa, a peteletsa phoofolo eno, ea lla ea re: “Tloi” ea nt’o
            ipetsa e balehela lemating. A e shapa mokokotlong mona ka phafa ea boela ea lla hape ea balehela
            lipakeng tsa lekase la liaparo le lebota, ea fihla ea ipata teng. Ha e balehela mono ke ha ho tlala
            lephoka ka phaposing, ho nkha ho re phuu! Motjoli a fumana joale hore phoofotsoana ena ha se
            katse ke nakeli. Monko o ka tlung o etsoa ke hobane nakeli eo e se e bohlile ka letheka.
     25           A tlalellana joale Motjoli, a fumana hantle hore nakeli ena e mo lubisa thankha, a mathisane
            le eona a be a khathale. Pelo ea Motjoli ea re tlepe, seo se ile sa totisoa ke monko o mobe o ntseng
            o jaleha ka phaposing ena ea hae. Ha pelo e re tlepe, joalo ke ha a hotola rotsoana sa khoho
            thekeng la hae mona, a se cheha hantle ha a qeta a ba a rohakana ka Sekhooa. A ea lekaseng la
            liaparo a nanya, ka pelong a ba re: “Ke tla e thunya ke e ranthanye mmejana o fokolang ona.”
     30     Ha a fihla lekaseng la liaparo a hloelisa hantle lipakeng, a e bona, empa eona ea se ke ea ‘mona
            hobane e furaletse. A se khoathatsa sethunya, sa lla sa re thuu! Eare ha a sheba a fumana a
            e rathantse, lirope tse peli li oetse mane, ‘me ‘mele le hlooho le tsona li batane mane.

                                                                     K A Ramokhothoane, Li a etsahala (1996)




2211-0253
                                    –3–                   M11/1/A1SES/HP1/SOT/TZ0/XX

2.

                          Phoofolo e makatsang

                 E teng har’a liphoofolo nyamatsana,
                 Ke motho phoofolo e hlollang.
                 Phoofolo e maoto mabeli, moleko,
                 Phoofolo e masene, tlhale-a-ntlhajana,
             5   Phoofolo e mano seka Satane,
                 Lemena le sa tlaleng khotso.

                 Phoofolo ena e a makatsa banna,
                 Ke sesima se hana ho tlala.
                 Kajeno e batla meroho e phehiloe,
            10   E le tipatipa ka jana se tletse,
                 E o koenya bokoilitana e rora,
                 Pheletsong e raha sejana ka leoto,
                 Ha e batle theepe e tla tepella.

                 Phoofolo ke e joang ena banna?
            15   U e phallela e shoa, e feheloa,
                 E lla sa ‘mokotsane, e hloka thuso,
                 U phikolosa lefika, u tlosa lihlabi.
                 Ha e pshemoha e lahla mathata,
                 E tsorama holim’a lejoe leo,
            20   Ha le u pitla, ke litlatse, e a ikela.

                 Utloa ha a meketsa mapatlelong,
                 A itšupa, a ipeha tulo li mo rona,
                 A re ke pholositsoe fatše le rohakiloe.
                 Ka sebete a re ke na le Jesu feela pelong,
            25   Ha e le eena sebe o na se hlatse.
                 Sebe ke sejo sa lintja, bahedene.
                 Potela ka huku o tsote motho,
                 O hata sebe, o qhafutsa seretseng,
                 Melomo e a tšoehla o hlamuketse.
            30   O hlamuketse sa mehleng sebe sephiring.
                 Se tšohe ngoan’a monna, ke maja-itlhakola,
                 Enoa ke motho phoofolo e makatsang.

                                             A O T Mosese, Motho ke Ntho e Joang? (1994)




2211-0253
