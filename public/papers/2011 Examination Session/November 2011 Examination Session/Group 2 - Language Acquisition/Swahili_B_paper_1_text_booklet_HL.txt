N11/2/ABSWA/HP1/SWA/TZ0/XX/T




     88112388

SWAHILI B – HIGHER LEVEL – PAPER 1
SOUAHÉLI B – NIVEAU SUPÉRIEUR – ÉPREUVE 1
SUAHILI B – NIVEL SUPERIOR – PRUEBA 1

Friday 11 November 2011 (afternoon)
Vendredi 11 novembre 2011 (après-midi)
Viernes 11 de noviembre de 2011 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for Paper 1.
• Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’Épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la Prueba 1.
• Conteste todas las preguntas en el cuaderno de preguntas y respuestas.




8811-2388                                                                                       5 pages/páginas
                                                                 © International Baccalaureate Organization 2011
                                                 –2–             N11/2/ABSWA/HP1/SWA/TZ0/XX/T

KIFUNGU A


                         CHUKUA TENDA!
            TUNATAFUTA MASHIRIKA YANAYOWEZA KUPATA
              NA KUWASILISHA MADINI KWA BEI BORA



            Baraza la Jiji la Nairobi linayaalika mashirika yanayoweza kupata na kuwasilisha
            madini yafuatayo:

              i. WSD/1/2010- Madini ya Chumvi
              ii. WSD/2/2010- Magadi Soda
 5            iii. WSD/3/2010- Unga wa Klorini
              iv. WSD/4/2010- Maji ya Klorini

            Wanaokusudia kuwasililisha madini wanaombwa wapokee maelezo husika kutoka
            kwa afisi ya Meneja Msimamizi, Idara ya Mifereji na Maji, City Hall Annexe, orofa ya
            kwanza mlango nambari 115 na walipe shilingi 5000 pesa ambazo hazitarudishwa.
10          Maombi yawekwe katika bahasha iliyofungwa vizuri huku ikiwa na jina la ombi la
            madini na la mkataba na kutumbukizwa katika sanduku la maombi, Afisi ya Karani,
            City Hall, Mlango nambari 105, na iwapo barua hiyo itatumwa kupitia kwa njia ya
            Posta iandikwe kwa:

                                 Karani wa Baraza la Jiji,
15                               Jiji la Nairobi,
                                 S.L.P 30075,
                                 NAIROBI.

            Ili kumfikia kabla ya saa sita mchana mnamo Novemba 11, 2011. Maombi
            yote yatafunguliwa muda mfupi baadaye katika Chumba cha Mikutano cha Baraza
20          hilo kilichoko ukumbi wa Halmashauri ya Jiji la Nairobi, Orofa ya kwanza mbele
            ya wanakamati wanaohusika na maombi watakaohudhuria. Maombi yote lazima
            yaandamane na dhamana zilizoelezwa katika tangazo. Baraza la Jiji halina jukumu
            la kupokea na kutazama ombi kwa orodha maalum.




            JOHN MALIMOTO
25          KARANI WA BARAZA LA JIJI LA NAIROBI




                                                                                     Taifa Leo (2010)




8811-2388
                                                   –3–              N11/2/ABSWA/HP1/SWA/TZ0/XX/T

KIFUNGU B




             WANYAMA KATIKA AFRIKA YA MASHARIKI
            Watu wengi kutoka Afrika ya Mashariki wanapenda
            kufuga wanyama. Miongoni mwa wanyama hao ni
            mbwa, paka, punda, farasi, ng’ombe, mbuzi na kondoo.
            Mbwa aghalabu hufugwa ili wakati wa usiku walinde
 5          nyumba za mabwana wao. Paka hufugwa kwa ajili ya
            kushika panya kwa kuwapaka ni adui mkubwa wa panya.
            Baadhi ya watu hufuga paka kwa sababu ni mnyama mzuri mwenye manyoya mororo
            na hupendeza akiwamo nyumbani. Punda hufugwa kwa ajili ya kubebeshwa mizigo.
            Farasi hupandwa au hufanyishwa kazi mashambani. Ng’ombe na mbuzi hufugwa na
10          jamii nyingi ulimwenguni. Katika Afrika ya Mashariki makabila mengi hufuga ng’ombe
            na mbuzi kwa maana wanyama hawa ni mali. Utajiri wa mtu hupimwa kwa kadiri ya
            idadi ya mifugo yake. Kati ya makabila yaliyoko Afrika Mashariki yanayofuga ng’ombe na
            mbuzi ni Wamasai, Wasomali, Waturkana, Wakamba na Wagogo. Kwenye sehemu za
            baridi kondoo hufugwa kwa wingi kwa ajili ya manyoya yao. Manyoya hayo yakikatwa
15          huitwa sufu ambayo hutumiwa kutengenezea nguo za joto.

            Ingawa wanyama ni wenye manufaa na msaada kwa wanadamu, lakini inasikitisha
            kuona mara kwa mara wakitendewa mabaya. Punda hubebeshwa mizigo mizito
            mno na kuendeshwa mwendo mrefu huku akipigwa kwa ﬁmbo vikali ili aende mbio.
            Watoto watundu huwatupia mawe mbwa na paka kama mchezo tu. Hawafahamu kuwa
20          mchezo wao unawaletea wanyama hawa mateso na maumivu. Kuwatesa wanyama hivi
            si haki kabisa. Wanyama ni mabubu, hawawezi kusema ili wajitetee. Hawawezi kusema
            wanaumia wanapobebeshwa mizigo mizito migongoni mwao. Wakiwa na njaa au kiu
            hawana uwezo wa kuomba chakula. Wanapoumizwa au kuvunjwa viungo na watoto
            watundu hawawezi kulalamika wala kuomba watibiwe.

25          Basi ni wajibu wetu tunapowaona watu wakifanyia wanyama vitendo vya ukatili
            kuwakataza, kwani wanyama hawa ni wapole na watii na wamethibitisha uraﬁki wao
            kwetu. Tusisahau kuwa wao ni kama sisi wanadamu. Wao na sisi ni viumbe wa Mungu.




                                                       Saidi et al., Kusoma na Kufahamu Kiswahili (1998)




8811-2388                                                  Turn over / Tournez la page / Véase al dorso
                                                 –4–              N11/2/ABSWA/HP1/SWA/TZ0/XX/T

KIFUNGU C




                             KAMPENI ZA BUNGE
            Mulei aliongea huku akiinama chini kwenye chombo cha kuzungumzia. “Wananchi
            wenzangu, mgeni mashuhuri, mabibi na mabwana! Leo hii, mimi nimefika ili
            kuingiza mashilingi mifukoni mwenu. Mali sasa! Huu ndio utakaokuwa msemo wetu
            tangu leo. Si baada ya miaka kumi, wala sio ahadi tupu zisizo na msingi, bali ni
 5          hivi leo. Mali sasa!”

            Kisha, yeye pamoja na umati, “Mali sasa! Mali sasa!” Naye Mulei akaendelea kusema,
            “mwaka ujao, tutahitaji kupewa sehemu fulani ya fedha kutoka kwa kodi tunayotoa.
            Ikiwa si hivyo, hatutatoa kodi yoyote.” Umati ulimshangilia kwa nguvu alipomaliza
            kutamka maneno haya. “Wakati nitakapofika katika Baraza la kutunga sheria, yaani
10          Bunge, sharti niwaonyeshe kwa vitendo wala sio maneno matupu peke yake. Ni lazima
            tuwe na skuli yetu ya sekondari. Serikali kuu ni lazima kutoa pesa na kuiendesha skuli
            yenyewe.” Halafu Mulei alivua koti, akafungua shati na tai, kisha akatupa mikono juu.
            “Sisi tunahitaji hospitali mpya. Tunahitaji kitendo halisi. Tunapenda jambo fulani
            lifanywe sasa! Siyo ahadi tupu tunazopewa kila siku. Tunahitaji mshahara maradufu
15          na unaofaa. Twapenda kupewa mshahara mara mbili kuliko tunavyopewa sasa.”

            “Toboa! Toboa!” Umati ukasema na kushangilia
            kwa furaha.

            “Dhahabu mfukoni mwa kila mtu! Na kwa nini
            isiwe hivyo!”

20          Wakati wote huo halaiki ilizidi kushangilia kwa
            nyimbo, pamoja na msemo wao, “Mali sasa!
            Mali sasa!”

            Baadhi ya wananchi walisimama wima na kusema, “Yafaa tumtume shujaa Mulei
            katika Bunge sasa. Ndiye pekee anayeweza kuharakisha mambo na kuyatimiza
25          matakwa yetu.”

            Mulei alikuwa amekwisha kuwapanga watu foleni kwa uangalifu, huku na huko, hasa
            barobaro waliomwunga mkono, kusudi wapate kuufanya umati wote kushangilia.
            Hakulisahau neno lolote kati ya yote aliyotaraji kuyasema wakati huo.



                                                    J S Ndeti, Alipanda Upepo na Kuvuna Tufani (1983)




8811-2388
                                             –5–             N11/2/ABSWA/HP1/SWA/TZ0/XX/T

KIFUNGU D



                     ATHARI ZA ULEVI
Kuna majadiliano makali yanayoendelea kuhusu faida za ulevi au madhara yanayofungamana
na tabia hii, hasa ikiwa umepindukia kiasi. Baadhi ya watu hudai kuwa tembo kidogo ni nzuri
kwa afya na humletea mtu uchangamfu. Kwa mfano, mtu huonekana ni mwenye furaha
na kupenda kuzungumza baada ya kunywa pombe kidogo. Pia ni njia rahisi ya kukutana na marafiki
hasa kwenye vilabu vya pombe.

Kuna mawazo mengine kuwa manufaa yanayopatikana katika kunywa pombe ni machache
ilhali madhara yanayopatikana ni makubwa. Marubani kwa mfano hawana ruhusa kugusa
pombe saa nane kabla ya kuendesha ndege au wakati wowote wanapoendesha. Hili ni thibitisho
kuwa tembo, hata kiasi kidogo, huathiri mizani ya binadamu. Na orodha ya madhara ya tembo,
hasa kwa wale wanaopitisha kiasi, hayana hesabu. Afya ya mwenye kutumia huharibika.

Jamii nyingi huachwa katika hali ya mateso na watoto mara nyingi huharibiwa maisha yao na
wazazi wanaodumu katika ulevi. Saa nyingi katika kazi huweza kupotea kwa sababu ya ulevi
na maendeleo ya nchi kwa jumla kurudi nyuma.

Je, kuna haja ya kuwawacha watu mpaka wakafika kiwango hiki katika ulevi? Lakini si watu wote
watumiao pombe wanaofika daraja hili tulilolieleza. Watu ni tofauti. Wengine huweza kujizuia
nafsi zao na kunywa pombe kiasi kidogo tu. Lakini tukidadisi, tutagundua kuwa pombe ina
mazoea ambayo si rahisi kuwachika. Mazoea haya ni sawa na mazoea ya ulevi mwingine kama
vile mihadarati, bangi na sigara. Mbali na mazoea ya ulevi, kuna mazoea ya watu ambao baada ya
alasiri hukutana kila siku katika vilabu vya pombe. Hapa huwa pana mazungumzo “matamu” na
kwa sababu kila mmoja ana chupa yake ni vigumu kuweka kikomo cha unywaji wakati ambapo
mazungumzo ya kufurahisha yanaendelea. Wake na watoto wao huwa wamesahauliwa majumbani.

                           S Mirza et al., Kiswahili: Msingi wa Kusema, Kusoma na Kuandika (2010)




8811-2388
