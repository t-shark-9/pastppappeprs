N11/2/ABITA/HP1/ITA/TZ0/XX/T




     88112316

ITALIAN B – HIGHER LEVEL – PAPER 1
ITALIEN B – NIVEAU SUPÉRIEUR – ÉPREUVE 1
ITALIANO B – NIVEL SUPERIOR – PRUEBA 1

Friday 11 November 2011 (afternoon)
Vendredi 11 novembre 2011 (après-midi)
Viernes 11 de noviembre de 2011 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for Paper 1.
• Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’Épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la Prueba 1.
• Conteste todas las preguntas en el cuaderno de preguntas y respuestas.




8811-2316                                                                                       5 pages/páginas
                                                                 © International Baccalaureate Organization 2011
                                                              –2–                     N11/2/ABITA/HP1/ITA/TZ0/XX/T

TESTO A



     TERAPIA DEI COLORI: ECCO COME
           POSSONO AIUTARCI
 ROSSO                                                               MARRONE

È il principio maschile, attivo; indica il fuoco,                   Rappresenta il colore della madre terra, del legno, per
la festa, rappresenta anche il sangue e le passioni                 cui si associa alle cose solide e durature. La preferenza
violente. Nell’alchimia rappresenta l’uomo, il sole,                di marrone simboleggia la mancanza di radici però al
lo zolfo, l’oro. Per gli Indiani d’America significa gioia          contempo aiuta ad essere pratici e non dispersivi.
e fertilità. Il rosso si associa con una buona circolazione         È ottimo come colore nei pavimenti perché rappresenta
sanguigna e con lo sviluppo cellulare. Molto utile in caso          la terra e la stabilità.
di depressione. Stimola la liberazione di adrenalina.
                                                                     ARANCIONE
 GIALLO
                                                                    Nella cultura giapponese e cinese è associato all’amore e
È il colore che più ricorda il sole, esprime quindi                 alla felicità. È il colore della crescita, simboleggia il sole
un movimento di espansione. La scelta del giallo                    nascente. È il colore della gioia e della vitalità, quindi
quindi è ricerca del nuovo, del cambiamento, della                  molto utile in caso di irrigidimenti dei muscoli e paralisi
liberazione dagli schemi. Sinonimo di vivacità,                     del corpo; rigenera il tessuto nervoso e ricarica chi è
estroversione, leggerezza e progresso.         Stimola              stanco. Tendenzialmente aumenta la pressione arteriosa.
l’apprendimento e aiuta la mente. Aiuta ad eliminare
le tossine attraverso il fegato e l’intestino.
                                                                     BIANCO

 VERDE                                                              Rappresenta la luce, la semplicità, l’aria, l’illuminazione,
                                                                    la purezza, l’innocenza, la santità e la sacralità.
È il colore della natura, del mondo vegetale. Indica                La luce bianca contiene tutti e sette i colori dell’iride,
immaturità. Per i buddisti rappresenta la vita.                     è vitalizzante, rigenera l’organismo. Stimola la
È un colore neutro, rilassante, favorisce l’equilibrio e            respirazione profonda: aiuta a curare l’asma.
la calma. È molto utile per curare mal di testa, mal di
denti e febbri.

 BLU

Rappresenta la verità, la fedeltà, la costanza. Il blu è
il colore della grande profondità, il principio
femminile. Per i buddisti rappresenta il cielo.
È purificante ed è il colore dello spazio. È utile in
caso di insonnia perché il blu porta alla serenità e alla
calma. Aiuta anche ad alleviare stress, nervosismo,
ansia, irritabilità e infiammazioni.

                                                                              www.disinformazione.it (2010) (adattato)


8811-2316
                                                     –3–                   N11/2/ABITA/HP1/ITA/TZ0/XX/T

TESTO B


       LA NUOVA LINGUA: IL PIRIPÙ

      Tararì tararera (Carthusia, Milano 2009), un libro scritto per bambini da Emanuela Bussolati,
       usa a volte una lingua inventata, la lingua piripù, che sorprende e rende affascinante un lavoro
       semplice e complesso. Il libro sa mettere insieme in perfetto equilibrio sequenze narrative,
       immagini e testo. La lingua piripù ha una caratteristica particolare: tutti la capiscono e nessuno
       la parla. Bambini di 8 anni, nel leggere il libro, hanno pensato fosse una lingua straniera.
       Pur non essendo una lingua parlata, si ispira a lingue minoritarie parlate dai bambini.
       Segue infatti le regole spontanee e precise usate dai bambini fra l’anno e i due anni, per dar forma
       ad un loro personale linguaggio, eppure comprensibile sia in famiglia sia a chi ha confidenza con
       i bambini di quella età.

      Ci sono, ed è curioso, alcune regole comuni per la costruzione dei personali linguaggi dei bambini
       e della lingua piripù. Ne elencherò alcune. La prima è l’invenzione di parole che conservano
       sempre lo stesso significato, come “rulba rulba”, che indica fuggire. La seconda è l’uso della
       parte finale di una parola per indicare la parola intera, come “ino ino”, invece di piccolino.
       C’è poi l’uso di parole con significati universali: il “bibi” è il cucciolo di ogni specie. Infine l’uso
       dei versi degli animali, dei suoni di oggetti e movimenti. “Braaaaa”, “spaciàc” e altro sono ripresi
       dal mondo dei fumetti ma fanno da eco all’imitazione costante, nei bambini, di suoni e rumori
       del mondo reale.

      Ma la forza del libro non è solo l’invenzione di una nuova lingua. La comprensibilità della storia
       viene dall’assoluta chiarezza delle sequenze narrative e dalla varietà delle situazioni proposte.
       Ogni pagina presenta una situazione nuova con immagini e testo coerenti. Ogni pagina è una
       sorpresa che rafforza le attese dei bambini e stimola le ipotesi sul susseguirsi delle vicende.

      Il libro narra delle avventure di bibi, piccolo scimmiotto, che va con la sua famiglia, genitori
       e due fratellini o sorelline, a raccogliere noci di cocco e viene legato e lasciato a terra, escluso
       dalla raccolta, perché è ritenuto piccolo e incapace. La rabbia, la ribellione, la fuga di piripù
       bibi, la scoperta del mondo, l’incontro con un cucciolo di ghepardo, la condivisione di giochi e
       brutti scherzi sono una prima parte giocosa dell’avventura. Il pianto del piccolo ghepardo per
       i dispetti subiti, l’arrivo della sua mamma che, arrabbiata, emette uno spaventoso “braaaaa”,
       la fuga di piripù bibi e la sua caduta in un precipizio, la ricerca del cibo e l’incontro con
       un terribile serpente dalla lingua biforcuta, sono le disavventure da cui viene salvato da
       un grande amico, l’elefante Gonende. Gonende lo protegge, capisce la malinconia del piccolo
       bibi quando scende la sera e lo culla la notte.

      [ – X – ] avviene il ritrovamento. La mattina [ – 26 – ] Gonende e piripù bibi si mettono alla
       ricerca della famiglia piripù che sulla cima di alte palme sta a sua volta cercando il fuggiasco.
       [ – 27 – ] le emozioni di piripù bibi non sono finite. [ – 28 – ] viene sgridato dalla mamma,
       che [ – 29 – ] lo accoglie premurosa e poi gliene dice quattro sulla sua fuga, piange disperato e
       ritrova il sorriso solo nel momento in cui la sua mamma gioca con lui.
                                                                                       www.andersen.it (2010)


8811-2316                                                     Turn over / Tournez la page / Véase al dorso
                                                          –4–                N11/2/ABITA/HP1/ITA/TZ0/XX/T

TESTO C




                     IL SORGERE DEL SOLE
               È un peccato che lo spettacolo della levata del sole si svolga la mattina
                presto. Perché non ci va nessuno. D’altronde, come si fa ad alzarsi a
                quell’ora? Se si svolgesse nel pomeriggio, o, meglio di sera sarebbe
                tutt’altro. Ma così come stanno le cose, va completamente deserto ed è
    5           sprecato. Soltanto se un geniale impresario lo facesse diventare alla moda,
                vedremmo la folla elegante avviarsi di buon’ora in campagna per occupare
                i posti migliori; in questo caso, pagheremmo persino il biglietto, per assistere
                alla levata del sole, e prenderemmo in afﬁtto i binocoli. Ma, per ora,
                allo spettacolo si trova presente qualche raro zotico1 che non lo degna
10              nemmeno d’una occhiata e preferisce occuparsi di patate o di pomodori.
                E non soltanto gli uomini si disinteressano di questo spettacolo, ma anche
                le bestie. Qualcuno crede che il gallo saluti la levata del sole. È un errore.
                Il gallo canta nel cuore della notte per ragioni sue; o, se crede di salutare
                la levata del sole, vuol dire che non ha la più lontana idea dell’ora in cui
15              il sole si leva. Le altre bestie a quell’ora dormono e, se sono sveglie, brucano
                l’erba, o scorrazzano per i prati, o vanno a caccia, o fanno toletta, e tutto
                senza badare alla levata del sole.

               Non parliamo poi dei pesci, che al solito, se ne stanno tranquillamente
                sotto’acqua. Loro non li smuovono nemmeno le cannonate; crolli il mondo,
20              non c’è caso che si affaccino per vedere che cosa stia avvenendo. Bisogna
                tirarli su con le reti. Cosicché, questo povero sole da tempo immemorabile
                replica inutilmente ogni mattina il suo grande spettacolo e non ottiene
                mai quell’universale applauso fragoroso, che non potrebbe mancargli se,
                come di dovere, le alture, le terrazze, le rive del mare, le cupole, i bastioni e
25              le torri brulicassero di un popolo di spettatori. Eppure non tralascia nulla che
                possa arricchire lo spettacolo. Si fa annunciare da una leggera ventata
                che, mentre è ancora buio, muove appena le foglie degli alberi e increspa
                le acque del mare. Poi comincia a mandare su una luce cinerea2, opaca
                ed enigmatica, una luce di Purgatorio, che presto invade il cielo; non è
30              notte e non è giorno, ma è un momento inquieto, tra la vita e la morte, fatto
                per accrescere l’effetto di quando subito dopo, il cielo diventa d’un azzurro
                lucido e concavo, come quello dei cieli che sovrastano i presepi artistici.
                Questo cielo si fa sempre più sferico, spazioso e leggero ﬁnché il sole, che
                ha terminato i preparativi generali, chiama a raccolta tutte le sue risorse e
35              affronta in pieno il grosso dello spettacolo.

                                               Achille Campanile, Gli asparagi e l’immortalità dell’anima (1974)
1
        zotico: persona maleducata e villana
2
        cinereo: di colore grigio


8811-2316
                                                    –5–                  N11/2/ABITA/HP1/ITA/TZ0/XX/T

TESTO D



  Parchi: Tesoro Verde
  d’Italia in Pericolo
  Dal Gran Paradiso al Gran Sasso, dalle Dolomiti all’Appennino tosco-emiliano, la rivolta dei parchi
  nazionali contro i tagli ﬁnanziari del governo Berlusconi-Tremonti si diﬀonde da un capo all’altro della
  Penisola. I parchi nazionali rappresentano il nostro polmone verde e rischiano di essere devastati
  da una drastica riduzione delle risorse e dei mezzi decisa dal governo. I direttori e i funzionari delle
  Aree Verdi Protette (Aidap) si sono riuniti nei giorni scorsi in assemblea per lanciare tutti insieme
  l’allarme contro il pericolo che i fondi destinati a parchi vengano ridotti del 50 %, come prevede
  la Legge, per scendere da 50 a circa 25 milioni all’anno.

  Con il tono preoccupato di chi cerca di difendere – oltre al proprio posto di lavoro e al proprio
  stipendio – anche un patrimonio collettivo, i direttori delle aree protette si chiedono: “Cosa diremo un
  giorno ai nostri ﬁgli? Qui crescevano in piena salute alberi millenari ma non abbiamo avuto i soldi per
  salvarli? Qui un tempo nuotavano le balene ma non avevamo i soldi per la sorveglianza? Qui facevano
  il nido specie rare di uccelli, giusto qui dove c’è questo ristorante?”. Ma la protesta dell’Aidap chiama
  in causa anche gli impegni assunti dall’Italia nei confronti degli altri Paesi. “Come si possono ﬁrmare
  i più importanti accordi internazionali e allo stesso tempo tagliare le risorse che servono alla loro
  attuazione? Come faremo a portare l’Italia al 20 % minimo di aree protette (come sottoscritto dal
  nostro governo a Nagoya, in Giappone) entro il 2020, se già nel 2011 non ci sono le risorse per prestare
  fede a questi impegni?”

  Per valutare a pieno l’importanza di ciò che rischiamo di perdere, basterà ricordare che – secondo
  i dati forniti dalla Federparchi – questo sistema naturale comprende 820 mila ettari di boschi e foreste.
  Un grande polmone verde, dunque, che assorbe all’anno 145 milioni di tonnellate di veleni nell’aria,
  come l’anidride carbonica, che altrimenti inquinerebbe ulteriormente l’atmosfera, avvelenando l’aria
  che respiriamo e insidiando quindi la nostra salute. Quanto alla biodiversità, cioè alla gamma di tutte
  le specie che i Parchi consentono di conservare e tramandare alle generazioni future, sono 5600
  le specie vegetali e 57 mila le specie animali. Anche in questo caso, si tratta – per così dire – di una
  cassaforte naturale che ora i tagli governativi, invece di abbattere le spese inutili e ridurre gli sprechi
  di Stato, minacciano di rovinare irrimediabilmente. All’interno delle aree protette, è custodita poi
  gran parte delle risorse di acqua potabile che alimentano le nostre città. Non sono da sottovalutare,
  inﬁne, la funzione e il valore di questa “struttura” turistica allestita da madre natura: quasi 100 milioni
  di turisti (62,6 % italiani e 37,4 % stranieri) visitano le aree protette all’anno.

  Si tratta quindi di una grande azienda nazionale, insomma, in cui lavorano oltre 10 mila occupati
  diretti e al cui interno operano 232 mila aziende agricole, fornendo più di 800 prodotti tipici e a
  denominazione di origine protetta o controllata. Se la cultura non si mangia, come dice
  sbrigativamente il ministro Tremonti, la natura invece aiuta certamente a vivere in modo più sano.


                                                                             La Repubblica (2010) (adattato)



8811-2316
