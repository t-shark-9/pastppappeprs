N11/2/ABSWA/SP1/SWA/TZ0/XX/T




     88112391

SWAHILI B – STANDARD LEVEL – PAPER 1
SOUAHÉLI B – NIVEAU MOYEN – ÉPREUVE 1
SUAHILI B – NIVEL MEDIO – PRUEBA 1

Friday 11 November 2011 (afternoon)
Vendredi 11 novembre 2011 (après-midi)
Viernes 11 de noviembre de 2011 (tarde)

1 h 30 m


TEXT BOOKLET – INSTRUCTIONS TO CANDIDATES
 Do not open this booklet until instructed to do so.
 This booklet contains all of the texts required for Paper 1.
 Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
 N’ouvrez pas ce livret avant d’y être autorisé(e).
 Ce livret contient tous les textes nécessaires à l’Épreuve 1.
 Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
 No abra este cuaderno hasta que se lo autoricen.
 Este cuaderno contiene todos los textos para la Prueba 1.
 Conteste todas las preguntas en el cuaderno de preguntas y respuestas.




8811-2391                                                                                       5 pages/páginas
                                                                 © International Baccalaureate Organization 2011
                                                     –2–               N11/2/ABSWA/SP1/SWA/TZ0/XX/T

KIFUNGU A


                    NAFASI YA KAZI: AFISA WA UTAWALA




            Shirika la kimatifa katika sekta ya kilimo linapokea maombi ya kazi. Mwajiriwa atakuwa
            afisa wa utawala.

            Afisa huyu anatarajiwa kutekeleza majukumu yafuatayo:
            1.   kutoa uongozi katika masuala ya uajiri na kuzua mbinu za uendelezaji na uzalishaji
            2.   kushughulikia masuala ya kisheria miongoni mwa waajiriwa
            3.   kuratibisha kazi za waajiriwa, likizo, maslahi na huduma za afya
            4.   kusuluhisha matatizo baina ya mwajiri na vyama vya wafanyakazi
            5.   kufanya kazi zozote za kiutawala anazoombwa kuzishughulikia
            6.   kufanya kazi zozote idarani kwenye taaluma yake atakazopewa na afisa wake mkuu
                 idarani

            Mahitaji/Masharti:
            1.   awe raia wa Jamhuri ya Kenya
            2.   shahada ya kwanza au ya pili katika masomo ya sayansi ya jamii
            3.   shahada ya masuala ya uajiri
            4.   tajriba ya miaka minne ya kazi katika kampuni yenye shughuli nyingi
            5.   uwezo wa kuwasiliana vyema kwa lugha ya Kiswahili
            6.   ustadi wa masuala ya umma
            7.   uzoefu wa kufanya kazi wa miaka mitano na zaidi

            Mshahara utakaotolewa utategemea ujuzi na tajriba.

            Barua za maombi ziambatane na muhtasari wa elimu na tajiriba.

            Tuma maombi kwa:
            			                  TL/2708, S.L.P 84478,
            			                  MOMBASA

            Tarehe ya mwisho ya kutuma maombi ni Desemba 2, 2011.




                                                                                             Majira (2010)



8811-2391
                                              –3–             N11/2/ABSWA/SP1/SWA/TZ0/XX/T

KIFUNGU B



            TATIZO LA KUONDOA SHIDA YA KUSOMA
             NA KUANDIKA AFRIKA YA MASHARIKI
           Tatizo la kuondoa shida ya kusoma na kuandika ni kubwa katika Afrika ya Mashariki.
            Na ingawa nchi nyingi za Afrika ya Mashariki zinahimiza haki ya kila mtu
            kupata elimu, ni wazi kuwa bado kuna watu wengi, hasa katika Afrika ya Mashariki
            wasiojua kusoma na kuandika.

 5         Kuna sababu kadha wa kadha za kuongezeka
            kwa watu wasioweza kusoma na kuandika katika
            Afrika ya Mashariki. Kwanza, idadi yao inazidi
            kuongezeka haraka sana. Sababu yake ni kwamba
            hesabu ya watu wanaokufa inapungua. Baada ya
10          nchi nyingi za Afrika ya Mashariki kujipatia uhuru,
            hali ya maisha ya watu ni nzuri zaidi kwa sababu ya kuongezeka sana kwa huduma
            za afya. Jambo hili limewawezesha watu kupata maisha marefu, lakini pia
            limesababisha kuongezeka kwa watu wasiojua kusoma na kuandika.

           Pili, katika nchi nyingi za Afrika ya Mashariki, watoto wengi hawapati nafasi katika
15          shule za msingi kwa sababu nchi hizo hazina shule, walimu na vifaa vya kutosha.
            Hivyo basi, shule za msingi zilizopo na zile zinazoongezwa hazitoshelezi wingi wa
            watoto wanaostahili kuingia katika shule hizo. Ingawa jitihada kubwa zinafanywa
            na nchi nyingi za Afrika ya Mashariki kuwapatia watoto wote elimu ya msingi, lakini
            mafanikio yake bado yako mbali sana. Kutokana na sababu hii ni kwamba watoto
20          wote wanaokosa nafasi katika shule za msingi wanaongeza idadi ya watu wazima
            wasiojua kusoma na kuandika.

           Sababu ya tatu ni kwamba, watu wazima mara nyingi hawaoni faida yoyote
            watakayopata wakijifunza kusoma na kuandika. Pia sehemu kubwa ya watu hao
            husahau kusoma na kuandika muda mfupi tu baada ya kufuzu. Ili kuondoa tatizo hili
25          ni muhimu kuwafundisha watu kisomo chenye manufaa na ambacho kinahusiana
            na maisha yao ya kila siku. Kisomo pia kihusike na ukuaji wa uchumi wa nchi
            kwa jumla.

           Yapo matatizo mengi mno pia yanayodunisha na kuzuia kabisa maendeleo ya
            Kisomo cha Watu Wazima. Nayo ni kama vile mila mbalimbali, ulevi, kazi za
30          kifamilia na umaskini. Lakini ikiwa serikali zitajitahidi kupambana na matatizo
            haya yote, ni lazima kila mwananchi ajishughulishe kumwelimisha mwenzake.



                                                                                  Mzalendo (2009)

8811-2391                                             Turn over / Tournez la page / Véase al dorso
                                                   –4–              N11/2/ABSWA/SP1/SWA/TZ0/XX/T

KIFUNGU C




            BENDERA YA KENYA
            Bendera ya Jamhuri ya Kenya ni dalili kubwa ya umuhimu wa
            nchi ya Kenya. Bendera hiyo huonyesha kuwa nchi ya Kenya
            iko huru na ina serikali imara. Rangi zilizoko kwenye bendera
            ya Kenya husimamia vitu mbalimbali.

 5          Kwa mfano, ipo rangi nyeusi. Rangi hii husimamia watu
            weusi wa nchi hii ambao ndio wazalendo wake. Ipo pia rangi
            nyekundu. Nayo rangi hii huwakilisha damu iliyomwagwa
            wakati wa kunyakua uhuru wa Kenya. Wakati huo wananchi
            wengi waliangamizwa na wabeberu.

10          Nchi ya Kenya ina rutuba sana. Walipofika wazungu waliligundua jambo hili mara moja
            na wakawanyang’anya wananchi wa Kenya sehemu zilizokuwa nzuri zaidi. Kwa hivyo
            udongo huu mzuri ulioleta matata huwakilishwa kwenye bendera hiyo pia. Nayo rangi
            iuwakilishayo ni kiwiti. Kati ya rangi hizo tatu pana mistari miwili mieupe. Rangi hii
            huwakilisha amani iliyo nayo kwa watu waliowatawala. Inawakumbusha kuwa wananchi
15          wa Kenya huweza kuwasamehe hata maadui wao. Hata hivyo wazalendo hao si wajinga
            hata kidogo. Mahasama hao wakidanganywa na rangi hiyo halafu wajaribu kuivuruga nchi
            ya Kenya bila shaka watakiona cha mtema kuni au zaidi. Katikati ya bendera ya Kenya ipo
            ngao pamoja na mikuki miwili ya mkingamo. Hii pia ni dalili ya kuonyesha kuwa nchi ya
            Kenya inapenda amani lakini ikikosekana inaweza kuipigania kwa silaha ilizo nazo.

20          Kila mara ipepeapo bendera ya Kenya kwa mara ya kwanza ni lazima waliopo pale
            waiheshimu. Kwa mfano, inapopandishwa mlingotini shuleni ni lazima iheshimike.
            Hali kadhalika inaposhushwa ni lazima kila mtu atulie mpaka imefika chini.
            Mfano mwingine hapa ni katika majumba ya sinema. Kabla ya chochote kuonyeshwa,
            bendera ya Kenya pamoja na wimbo wa taifa hutangulia. Vinapotangulia hivyo ni lazima
25          kila mtu kusimama. Hata ikiwa mtu huyo si Mkenya ni lazima asimame. Hali kadhalika
            alipo Rais wa Kenya ni lazima iwepo hiyo bendera. Mathalani, akienda katika nchi
            fulani ya kigeni hukaribishwa kwa kupeperushiwa bendera ya Kenya. Vile Vile Wakenya
            waliomo katika nchi hiyo humkaribisha kwa kupeperusha vibendera vidogo vya nchi
            ya Kenya.

30          Isitoshe, bendera ya Kenya hupeperuka katika makao ya Umoja wa Mataifa. Pia hupeperuka
            katika maofisi ya mabalozi wote wa Kenya katika nchi za ng’ambo. Kila aionaye bendera
            ya Kenya mahali hapo hujua kweli kuwa Kenya ina umoja na ni taifa lijitawalalo.
            Hivyo basi, bendera ya Kenya au nchi yoyote si kitu cha kuchezewa. Vile vile si maridadi
            iliyowekwa kwenye kitambaa tu, la. Bendera hii ni kitu cha kuheshimika na cha maana
35          sana kwa nchi ya Kenya.




                                                                              A Ndalu, Taifa Letu (1999)


8811-2391
                                                 –5–              N11/2/ABSWA/SP1/SWA/TZ0/XX/T

KIFUNGU D



                                        NAZI
                           Mnazi ni mti unaojulikana sana katika sehemu za pwani ya Afrika Mashariki.
                           Ni mti mwembamba na mrefu sana. Una majani marefu ambayo yanaitwa
                           makuti. Matunda yake yanaitwa nazi. Mnazi ni mti wa kupendeza sana, hasa
                           wakati ambapo upepo unavuma na kuutikisa huku na huku.

                           Lakini uzuri wa mnazi si wa kutazamwa tu. Mnazi una faida nyingi sana.
                           Unawapatia watu chakula, maji na vitu vingine kadha wa kadha. Makuti yake
                           hutumiwa kuezekea paa la nyumba. Vijiti vya makuti hufungwa pamoja na
                           kuwa ufagio. Gogo sehemu kuu ya mnazi hutumiwa kama kizingiti cha mlango
                           au kama ubao wa kukalia.

Nazi huwa na makumbi juu yake. Ikifuliwa, kifuu huonekana. Ndani ya kifuu huwako nazi yenyewe. Kifuu
kikivunjwa sehemu mbili, kila sehemu huitwa kizio. Nazi iliyomo kizioni ikitolewa na kuanikwa juani huwa
mbata ambayo ikisindikwa hutoa mafuta ya nazi. Mafuta haya hupikiwa chakula, hutengenezwa sabuni,
hupakwa nyweleni na kadhalika.

Nazi ikivunjwa hukunwa kwa chombo kiitwacho mbuzi. Nazi iliyokunwa hutiwa ndani ya kifumbu
na kukamuliwa mpaka tui litoke. Tui hupikiwa chakula. Chicha zilizobakia kifumbuni hupewa kuku
kula au hutumiwa kusafishia sahani, sufuria na vyombo vingine vya nyumbani. Kifuu cha nazi hakitupwi.
Hutiwa mpini wa mti na kikawa kata ya kutekea maji au hutumiwa kama upawa wa kukorogea chakula.

Makumbi ya nazi hayatupwi bali husokotwa na kuwa kamba. Vile vile hutumiwa kutengenezea magodoro,
majamvi na mikeka. Mnazi pia hutupa tembo. Tembo hili hugemwa kwenye sehemu ya juu kabisa ya mnazi.




                                                                   J Mugane, Tujifunze Kiswahili (2010)




8811-2391
