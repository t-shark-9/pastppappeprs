m15/1/AXSES/SP1/SOT/TZ0/XX




Sesotho A: literature – Standard level – Paper 1
Sotho A : littérature – Niveau moyen – Épreuve 1
Sesotho A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 – 0175
     5 pages/páginas                                      © International Baccalaureate Organization 2015
                                                 –2–                  m15/1/AXses/SP1/sot/TZ0/XX

Ngola manollo ea bongoli le puo qotsulong e le ’ngoe. Karabong ea hau u tlameha ho ipapisa le lipotso
tse peli tse fanoeng.

1.

          (Hora ke ya leshome hoseng, ke lapeng ha Mmatshele. Ha ho motho ya nwang jwala, o mong.)

                Mmatshele: Hantlentle bophelo ke ntho e jwang? Monna enwa o se a dula a hlenne ka
          nako tsohle. O se a batla hore bo mo akgele lebitleng ka nkane… Sefahleho se na le phuza
          face… O botswa hona hoo a seng a hlapa hlooho feela… Ha a kena ho nkga seputa ka tlong
          ka mona, hoo le batho ba mo qwayang. Meno a masehla ekare o koma romo ka matsatsi ohle.
      5   Maoto a maputswa ekare patsi mariha. Ka dieta ha ke sabua ke koduwa feela. Ekare kolobe
          ke kgale e kene e qhafutsa ka hara tsona… (A tholathola.) Empa ruri ke a mo rata, teke o
          e ntsha e felletse mafelong a kgwedi. (A makala.) Ke utlwa diqi ka ntle, ebe ke mang ke sa
          phomotse tjee? Butle ke tla utlwa. (Ho kena Motaung.) En nou mister?
                Motaung: (A kgathatsehile.) Kgotso mofumahadi. Hei, (A hula moya.) Ruri ke
     10   kgathetse. Bitso lebe ke seromo. Ka nnete ke kgathatso. A ko mphe sematlana moo ke fedise
          matshwenyeho.
                Mmatshele: Bua ka pele hore na ho etsahalang ha le tjhaile ka nako ee?
                Motaung: Taba di mpe kwana mosebetsing. Nonyana di dula batho e se difate.
          Mmatshele, phalafala di fapane ka nnete.
     15         Mmatshele: Ke a e lata hona jwale feela ke batla hore o be o se nkgadisitse, ere o di
          pheta ka be ke iketlile, o di lokodisa.
                Motaung: Ho lokile he. Ke qale kae he banna ha ho le tjee? (A hula moya tlaase.)
          Ruri se kgata se le bolepo.
                Mmatshele: Hoja ke le katse nka be ke shoele ke ho kgadiswa ka lefotha la dijo tse
     20   monate.
                Motaung: (A thethefetse moya.) Ke tsamaile hampe kwana mosebetsing. E, ke
          tobeditse konopo esele. I have pressed the wrong button. E… ke… lelekilwe mosebetsing.
          Empa tamene e teng.
                Mmatshele: Eng? O lelekilwe mosebetsing? Ha ho tsuonyana phatela nngwe mona.
     25   O nahana hore o tla sebeletswa ke mang? Ke kgale ke o kgalemella ho theohela o nwele le ho
          ya ka mora nako mosebetsing. (O ya phaposing a nto mo neheletsa baki.) Tshwara, tswa le
          tse tswang. O hle o fele ha ka mona.
                Motaung: (A itshehitshehisa.) Hao moratuwa, tlohela papadi ena eo o e bapalang.
          Ka nnete e kotsi o a tseba.
     30         Mmatshele: (A nyolla lentswe.) O timeletswe ke moratuwa wa hao ha o tlilo mpitsa
          nyeratuwa, nyeratuwa moo? Ke itse tswa. Uit man. Ha ke bapalle ho banna ba batho.
          Mmatiisetso o o emetse kwana, ngwana le yena o lapile hae. (O mo supisa monyako.)
          Etswa le hona mona monyako oo o keneng le ho wona. Ha ke buisane le dikatana nna.
                Motaung: Ke sekatana nna?… Ha re dule fatshe re bue hantle ka tsa kgwebo ena ya
     35   rona. Ke tla ya hosane ke mpe ke yo kopa tshwarelo ho mookamedi. Jwale o reng ka kgwebo
          ya rona?
                Mmatshele: Kgwebo ya eng wena? Thapelo e mose ho lebitla ha e thuse letho. Betseha.
          Tswa o tsamaye. (Ho kena Raboditse, Mmatiisetso le Tiisetso.) Ke enwa he mosadinyana
          wa hao o tlilo o lata.
     40         Motaung: Oo, o a nteleka ha ke lelekilwe mosebetsing? (A makala.) He banna ho
          etsahalang? Mmatiisetso, Tiisetso le wena Raboditse, le batla eng moo!… (Ho ema koloi
          ka ntle.) He banna, ke koloi ya sepolesa ena! Ka tla ka iketsa ka ho se mamele Mmatiisetso.


                                                                               D J Nkutha, Sefi (1998)
                                         –3–                   m15/1/AXses/SP1/sot/TZ0/XX

(a)   Maikutlo a sengoli a joang mabapi le litaba tsa mantlha tseo se li fetisang qotsulong ee?

(b)   Ntša maikutlo a hau mabapi le bohlokoa ba khohlano qotsulong ena.




                                                 Turn over / Tournez la page / Véase al dorso
                          –4–                     m15/1/AXses/SP1/sot/TZ0/XX

2.

                       Selelekela

          Motho ha ho le hobe a tsietsoe,
          A qela-qela a sa bone hantle,
          A bina tšaba-tšaba ho futhumetse,
          Nonyana e kututsa ka sefubeng,
     5    Mangole a khoehla a tšaba ho ema,
          Maoto a hana ho jara ’mele,
          Mahofi ke sona tšehetso sa pele.

          Ha boi bo ikakhetse ho motho,
          Bokoala bo ikentse lerako,
     10   Potsong tsa bona ho se likarabo,
          Basali ba tšaba ho tšoara lipene,
          Ho etsa boiteko ba sethathong,
          Mahofi ke sona sera sa lihlong.

          Qalong ruri ke ne ke sa itšepe,
     15   Ke tšaba le hona ho ngola ke bonoa.
          Ka ngola sephiring ke sa khaotse,
          Ho fihlela tsoalo le ntširoha,
          Ka qotsa tse peli ka neha ’mate,
          A bala ka seli a ntša liphoso,
     20   A bala ka seli a opa liatla.
          Mahofi ao a nkenya sebete.

          Tsatsing le leng pholo ka khopeha,
          Ka nka e ’ngoe ka kena tseleng,
          Ka fihla ka e bala ka hara batho,
     25   Ka e bala ngaka li khobokane,
          Hona koana Riverside Lodge.

          Hoba ke qete ha lubeha naheng,
          E, ruri ha senyeha ho lutsoe,
          Tsa hlaba litlatse thope tsa Basotho,
     30   Holo ea luma ke melilietsane,
          Kakapa tsa khotsa se sa feleng,
          Tsa ba tsa honotha mokorotlo,
          Mahofi ka opeloa ka leboha.

          Buka ena ke e e bitsa “MAHOFI”
     35   Hobane ka eona ke etsa teboho,
          Teboho ho lona litho tsa LESIBA.
          Ke neng ke ikutloe ke le mohale,
          Kajeno ke pholo ke jara meuba,
          Ke re ke pholo ke kene temeng.

                                                     E M Lehema, Mahofi (2002)
                                         –5–                      m15/1/AXses/SP1/sot/TZ0/XX

(a)   Maikutlo a sethothokisi ke afe ka boqapi ba lithothokiso?

(b)   Sethothokisi se fihlelletse life ka tšebeliso ea sona ea tlhoao ea mantsoe le karaburetso?
