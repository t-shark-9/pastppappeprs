m15/1/AXDZO/SP1/DZO/TZ0/XX




Dzongkha A: literature – Standard level – Paper 1
Dzongkha A : littérature – Niveau moyen – Épreuve 1
Dzongkha A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 – 0531
     4 pages/páginas                                      © International Baccalaureate Organization 2015
                                                       –2–                      m15/1/AXdzo/SP1/dzo/TZ0/XX

ཡིག་རྒྱུགས་ག་སྦེ་རུ་གཅིག་གི་སྐོར་ལས་ ལམ་སྟོན་དྲི་བ་གཉིས་ལུ་གཞི་བཞག་སྟེ་ ཁྱོད་ཀྱིས་ཡིག་རྒྱུགས་འདི་ག་དེ་སྦེ་ཧ་གོ་ཡི་ག་
དབྱེ་བ་དཔྱད་དེ་བྲིས། ཁྱོད་ཀྱི་ལན་འདི་གིས་ ལམ་སྟོན་དྲི་བ་གཉིས་ཆ་ར་ཁྱབ་ཚུགསཔ་འབད་དགོ

1.


          རྒྱལ་སྲས་ངག་དབང་རྣམ་རྒྱལ་གྱི་ཡུམ་བསོད་ནམས་དཔལ་གྱི་བུ་འཁྲིད་ཟེར་ཞུ་མི་དེ་ སྡེ་པ་སྐྱིད་ཤོད་པའི་སྲསམོ་
          ཨིན་པས། མོ་སྐུ་ན་ཆུང་ཀུ་བསྒང་གི་མཚན་ལུ་ རྣམ་སྲས་མ་ཟེར་ཞུཝ་ཨིནམ་བཞིན་དུ་ མོ་ག་ཅི་འདེ་ས་རིསམོ་ཡོད་
          ནི་དེ་གིས་ ཧེ་མ་ཚར་ཅིག་ དྭགས་པོ་སྐུ་རག་པའི་སྡེ་པའི་མནའ་མ་ལུ་ ལྷང་པར་འོངམ་ལས་ མོ་རའི་ཡབ་སྡེ་པ་སྐྱིད་
          ཤོད་པ་གིས་ སྐུ་རག་སྡེ་པ་ཕུན་ཚོགས་རྣམ་རྒྱལ་གྱི་བཙུན་མོ་ལུ་བྱིན་ཏེ་ མོ་ལས་ཨ་ལྕེ་དྲུང་ཟེར་ཞུ་མི་གི་སྲས་མོ་ཅིག་
      5   ཡང་འཁྲུངས་ནུག། ཨིན་རུང་ ཤུལ་ལས་ རྒྱལ་བའི་ཡུམ་འབད་ནི་གི་ལུང་བསྟན་དུས་ལུ་བབས་ལས་བརྟེན་ སྡེ་པ་
          ཕུན་ཚོགས་རྣམ་རྒྱལ་དང་མ་འགྲིགས་པར་ཁ་བྱལ་སོ་ནུག། དེའི་ཤུལ་ལས་ འབྲུག་བྱང་ཆུབ་གླིང་གི་གཞིས་ཀ་
          མགར་གྲོང་ཉམས་སྣང་ཟེར་བའི་བཙུན་མོའི་དགོན་པ་ཅིག་ཡོད་མི་དེ་ནང་ ཆོས་ལུ་བྱོན་ཏེ་བཞུགས་པའི་སྐབས་
          དཔལ་ལྡན་འབྲུག་པའི་གདུང་སྲས་ མི་ཕམ་བསྟན་པའི་ཉི་མ་དང་མཇལ་ཏེ་ གསང་ཡུམ་མཛད་བཞུགས་ནུག།
          དེ་ལས་ ཡུན་མ་རིངམ་ཅིག་ཁར་ རྒྱལ་སྲས་ངག་དབང་རྣམ་རྒྱལ་ལྷུམས་སུ་བཞུགསཔ་ད་ ཡུམ་གྱི་མནལ་ལམ་ནང་
     10   ནེའུ་གསིང་མེ་ཏོག་གིས་བརྒྱན་པའི་ཁྲུས་ཀྱི་རྫིང་བུ་ ལེགས་ཤོམ་ཅིག་ནང་ སྐུ་ཁྲུས་ཅིག་གནངམ་ད་ མགུ་ཏོག་ཁར་
          མེ་ཏོག་གི་ཐོད་རྒྱན་བཅིང་མི་ བུམོ་གཉིས་འོངས་ཞིན་ན་ལས་ གཅིག་གིས་ཁྱོད་དང་ང་ སྐལ་བ་མཉམ་པའི་མི་
          འདྲན་འདྲ་ཨིནམ་ལས་ ཐོད་རྒྱན་དེ་ཁྱོད་ཀྱི་མགུ་ཏོག་ཁར་བཅིང་ད་ཟེར་ ཐོད་རྒྱད་ཕུད་དེ་མོ་ལུ་བྱིན་ནུག། གཅིག་
          གིས་ ཁྱོད་དང་ང་ བུམོ་རོགས་ཨིནམ་ལས་ རྡོ་རྗེ་འདི་རྒྱན་ར་ བདག་འཛིན་འབད་ཟེར་ མོ་ལུ་བྱིན་མི་དེ་ ལག་པར་
          ལེནམ་ད་ ཁོག་པའི་ནང་ཐིམ་འགྱོཝ་ཅིག་ འཇིག་རྟེན་གྱི་ཁམས་ག་ར་ གསལ་ཏོག་ཏོ་མཐོང་བའི་མནལ་ལམ་བྱུང་
     15   ནུག། དེའི་ནངས་པ་དྲོ་པ་མནལ་ལམ་དེ་ཡབ་ལུ་ཞུཝ་ད་ ཡབ་ལུ་ཡང་ དེ་སྐབས་རྟགས་མཚན་མ་འདྲཝ་བྱུང་བྱུངམ་
          འོང་ནི་མས། ཨིན་རུང་ཐུགས་ཟབ་ནི་འདི་གིས་ འདི་གི་སྐོར་ལས་ཁྱོད་ཀྱི་གཉིད་ལམ་བ་ ང་རང་གི་ཏིང་ངེ་འཛིན་གྱི་
          ཉམས་སྣང་གསལ་བས་ཟེར་གསུངས་ནུག།
          དེ་ཁ་ལས་ཚུར་ སྐུ་མ་འཁྲུངས་ཀྱི་བར་ན་ ཡུམ་གྱི་སྐུ་གཟུགས་བདེ་བས་ཁྱབ་པ་དང་ ཉམས་དགའ་ཏོག་ཏོ་གི་སྣང་བ་
          ཤར་ཏེ་ དུས་ཡུན་ག་དེམ་ཅིག་སོང་ཡི་ག་ཡང་མ་མཁྱེན་པ་དང་ དགོན་པ་དང་བཞུགས་གནས་ཚུ་ཡང་ སྔར་ལས་
     20   བྱིན་འཐིབ་འཐིབ་དང་ བག་ཆགས་ཏོག་ཏོ་བྱུང་བ་མ་ཚད་ བཞུགས་སའི་མཐའ་སྐོར་ལུ་དང་ ཐ་ན་ཕྱི་ཁ་ལས་ཕར་
          ཁམས་སངས་རེ་བྱོན་ས་ལུ་ཡང་ བྱ་དང་རི་དྭགས་ཚུ་གིས་དགའ་བའི་རྣམ་འགྱུར་གྱི་བརྩེ་འཇོ་དང་ སྐད་སྙན་སྣ་
          ཚོགས་སྒྲོག་སྟེ་འཁོར་ནི་ལ་སོགས་པ་ དཔལ་ཡེ་ཤེས་མགོན་པོ་དང་ ཞིང་སྐྱོང་གི་སྲུང་མ་བཀའ་སྲུང་ཆོས་སྐྱོང་ཚུ་
          གིས་ སྲུང་ཞིང་སྐྱོང་བའི་རྟགས་མཚན་བཟང་པོ་ཚུ་ ཨ་རྟག་རང་བྱུང་ནུག། དེ་མ་ཚད་སྤྲུལ་སྐུ་འབྱོནམ་ད་ ཨ་རྟག་ར་
          རྟགས་མཚན་སྟོན་སྲོལ་ཡོད་པའི་གདན་ས་ར་ལུང་གི་ནང་རྟེན་ རང་བྱོན་ཁ་སརྤ་ནི་ཡང་ ཁ་དོག་དཀར་ཞིང་འོད་
     25   འཕྲོ་བ་ལ་སོགས་པའི་ངོ་མཚར་བའི་རྟགས་མཚན་ ལེ་ཤ་བྱུང་ནུག།

                                          དྲུང་ཆེན་སངས་རྒྱས་རྡོ་རྗེ། ཞབས་དྲུང་ངག་དབང་རྣམ་རྒྱལ་གྱི་རྣམ་ཐར། (༡༩༩༩)
                                              –3–                    m15/1/AXdzo/SP1/dzo/TZ0/XX

(ཀ) ཡིག་རྒྱུགས་འདི་གིས་ ལྷག་མི་ཚུ་ལུ་ ག་ཅི་གི་སྐོར་ལས་ གོ་བརྡ་སྤྲོདཔ་ཨིན་ན་ བསམ་འཆར་བྲིས།

(ཁ)	རྩོམ་འབྲི་པ་གིས་ ཚིག་གི་ཉམས་འགྱུར་དང་ ཚིག་བཙུགས་ཐངས་ དེ་ལས་དཔེ་དང་དཔེ་ཅན་ ལ་སོགས་པ་ འབྲི་
     ནིའི་ཐབས་ལམ་མ་འདྲཝ་ལག་ལེན་འཐབ་མི་ ཚུ་གི་སྐོར་ལས་ བཤད་པ་རྐྱབས།




                                                      Turn over / Tournez la page / Véase al dorso
                                                   –4–                     m15/1/AXdzo/SP1/dzo/TZ0/XX

2.
                               གཟིམ་དཔོན་པདྨའི་ཚེ་དབང་བཀྲ་ཤིས་ཀྱི་འཁྲུལ་གླུ།

                 གནས་བསམ་གཏན་ཧོན་ཤིང་རྩ་བ་ལུ། །ཨམ་དགེ་ཤིང་ཨོ་རྒྱན་ཆོས་འཛོམས་ཀྱིས། །
                 གསེར་སེར་པོའི་སྤ་རེ་བརྐྱངས་བཞག་ནུག །ལྕགས་གནག་པོའི་རྐང་གསུམ་བཙུགས་བཞག་ནུག །

                 ནོརབུ་དམར་པོའི་ཁྲོ་བཟང་བཀལ་བཞག་ནུག །དུང་དཀར་པོའི་གཡང་སྒྲོན་ལྷོང་བཞག་ནུག །
                 ཆང་སུམ་ཁག་མའི་བདུད་རྩི་འདི། །གླང་མ་ཧེ་རྭ་བར་འདེགས་བཞག་ནུག །

            5    འབྲས་བརྔོ་རྔོ་འཛར་བའི་སྤོ་རོག་དེ། །ལྷོད་བང་ཅུང་ཁྲ་མོར་འདེགས་བཞག་ནུག །
                 ཆང་རྟེན་འབྲེལ་ཨིན་པས་བཞེས་ཆི་གེ །རྫས་ལམ་འཇུག་ཨིན་པས་འབག་ཆི་གེ །

                 ཡུམ་དགེ་ཤིང་ཨ་མས་འདི་གསུངས་དོ། །བློ་མ་གསང་ཨ་མའི་ཧིང་གཏམ་འདི། །
                 ཁྱོད་དབང་ཆེན་བུ་དང་འདྲ་བ་ལུ། །གཏམ་ཞུ་བའི་ཞུ་ལུགས་དེ་སྦེ་ཡོད། །

                 མཐོཝ་དཔལ་ལེགས་ལ་མོའི་ལ་རྒྱབ་ལས། །དགྲ་ཕྱད་སྡང་རྒྱལ་ཁ་ཐོབ་པ་ཅིན། །
          10     རྫོང་ཀྲོང་གསར་རྫོང་གི་ནང་ན་ལས། །ང་ཡུམ་ཆེན་མ་དང་འདྲ་བ་ལུ། །

                 རྫས་དངོས་པོའི་ལག་རྟགས་ང་མི་ཞུ། །གསུང་སྐམ་པོའི་ཁ་ཐེན་བཏང་སྨ་རེ། །
                 ལོག་དབང་འདུས་རྫོང་ནང་བྱོནམ་ད་ཡང་། །ཐབས་རྟེན་འབྲེལ་དེ་སྦེ་བསྒྲིག་ནི་ལོ། །

                 ངེའི་ཏི་རུབ་ནོར་བཟང་ཕུབ་ཆེན་འདི། །ཡུམ་ཨ་མའི་ལྷོད་སྲུང་བཙུགས་སོང་པར། །
                 དར་དཀར་པོའི་གདོང་རྒྱན་བསྣམས་ཏེ་གིས། །བུ་དབང་ཆེན་རང་གི་སྐེ་ལུ་མས། །

          15     ཡུམ་བཞུགས་ཟེར་ཞུ་བའི་ཞུ་ལོང་མེདཔ། །ཡུམ་སྤྱན་ཆབ་དོག་མའི་ས་ལུ་ཤོར། །
                 ཐུགས་སྨོན་ལམ་ལན་གསུམ་བཏབ་སྟེ་གིས། །ལོག་གནས་གཡུས་ཅན་མར་བྱོན་སོ་ཡི། །

                      ཀུན་བཟང་འཕྲིན་ལས་ གཟིམ་དཔོན་པདྨའི་ཚེ་དབང་བཀྲ་ཤིས། ཀེ་ཨེམ་ཀྲི་ དཔེ་སྐྲུན་ཁང་། (༢༠༠༨)


     (ཀ) རྩོམ་འདི་གིས་ འབྲུག་པའི་ལམ་སྲོལ་ ཚུ་གི་སྐོར་ལས་ ག་ཅི་ར་སྟོནམ་ཨིན་ན་ བསམ་འཆར་བྲིས།

     (ཁ)	རྩོམ་འབྲི་པ་གིས་རྩོམ་རྐྱབ་ཐངས་དང་ ལྷག་པར་དུ་ བརྩམ་ནི་གི་བློ་རིག་དང་རང་སྟོབས་ཀྱི་རིག་པའི་སྐོར་ལས་
          བཤད་པ་རྐྱབས།
