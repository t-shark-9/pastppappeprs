M15/1/AXAZE/SP1/AZE/TZ0/XX




Azerbaijani A: literature – Standard level – Paper 1
Azerbaïdjanais A : littérature – Niveau moyen – Épreuve 1
Azerí A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 – 0511
     5 pages/páginas                                      © International Baccalaureate Organization 2015
                                                   –2–                     M15/1/AXAZE/SP1/AZE/TZ0/XX

Mətnlərdən yalnız birinə ədəbi təhlil yazın. Cavabınızda verilən sualların ikisini də izah etməlisiniz.

1.

                 Bu gündən etibarən padşahın işi-peşəsi yuxuların məzmununu oxumaq idi. Çoxusunun
          məzmunu qatma-qarışıq, dolaşıq və səfeh idi. Tezliklə bu padşahın pisini vurdu. O qərara gəldi
          ki, bu axının qabağını alsın. Padşah yuxuları ixtisara salmaq haqqında fərman verdi. Ancaq
          bazar günləri yuxu görməyə icazə verilirdi. Bəzi imtiyazlı şəxslərin – vəzirlərin, vəkillərin –
      5   həftədə əlavə yarım yuxu görməyə icazələri vardı – cümə günləri.
                 Padşah razıydı ki, heç kim, heç vaxt onun qanunlarını pozmur. Hamı ancaq icazəli
          günlərdə yuxu görür və gördükləri haqqında müfəssəl məlumat verirdi. Amma ortalığa təzə bir
          məsələ çıxdı. Yuxular az olsa da, hər halda yenə də biməna, biməzmun və səfeh idilər.
          Bu yuxuların məmləkətə heç bir xeyri yox idi. Padşah çox fikirləşib axırı tapdı. O, bir komissiya
     10   düzəltdi. Həmin komissiya yuxuları təyin və tənzim etməli, yoxlamalı, onlara icazə verməli və
          nəzarət eləməliydi – heç bir dolaşıqlıq, qatma-qarışıqlıq, məntiqsizlik olmamalıdır. O yana, bu
          yana yozulan şeylər görməməli, qarabasmaq-filan qadağandır! Yuxular sağlam ruhlu, aydın və
          açıq olmalıdır.
                 Yuxuların həftəlik icmalını oxuyanda padşahın üzü gülürdü. Axı hamı eyni şeyi görürdü,
     15   amma hərə öz üslubunda, ruhunda: biri padşahı uca dağın başında, biri güllü-çiçəkli bağda
          biri ağ atın belində görürdü. Belə yuxuları padşah çox bəyənirdi – o yeknəsəqlikdə müxtəlifliyi,
          müxtəliflikdə yeknəsəqliyi xoşlayırdı. Padşah öz-özünə düşünürdü: «nə qəribə yuxulardır.
          Mən – at belində! Axı mən ömrümdə ata minməmişəm. Görəsən, at belində necə görünürəm?
          Kaş özümü bircə dəfə yuxuda görəydim».
     20          Ancaq görə bilmirdi. Çünki yata bilmirdi. Yuxusuz gecələri uzandıqca uzanırdı. Bir gecə
          – ilin ən uzun gecəsi – arvadının hörükləri kimi uzun və qara Şəbiyeldada – padşahın qəlbi
          kədər və yalqızlıq qəmiylə lim-həlim doldu. Qəlbi daşa dönmədi, yox, amansızlaşmadı. Özünün
          özünə yazığı gəldi.
                 Düşündü ki, bax indi bütün rəiyyətim arxayın–arxayın və xoşbəxt-xoşbəxt yatır (yuxu
     25   görmürlər – çərşənbədir!) Amma mən gözümün çimirini ala bilmirəm. Rəiyyət bəxtiyardır və
          rahatdır, çünki padşahları mənəm – adiləm və müdrikəm. Padşah bir az da düşündü və ağlına
          çox sadə, çox dərin bir fikir gəldi: «yaxşı, niyə gərək hamının qeydinə qalasan, hamını xoşbəxt
          eləyəsən, bir halda ki, özün xoşbəxt deyilsən. Niyə hamının kefi kök olmalıdır, səninki pis».
                 Padşah bu fikrin dərinliyindən cuşa gəldi və cuşa gəlib ardını düşünməyə başladı.
     30   Çox əcəb, əgər mənim arvadım, ailəm, həmpeşəm, dostum, curum yoxdursa, heç olmasa
          ortağım olmalıdır – yuxusuzluq şəriklərim. Kimsə yuxusuzluğu mənimlə bölüşməlidir, bu işdə
          mənimlə əlbir olmalıdır. Kimsə yox, hamı! Səhərə yaxın qərar hazır idi: məmləkətdə heç kəs
          gəcələr yatmamalıdır. Səhər üzü xoruzlar banlayanda padşah bu qanunu imzaladı və ilk dəfə
          sakit və bərk yatdı.
     35          Sabahısı fərman camaata çatdırıldı:
                 1. Məmləkətdə heç kəs yatmamalıdır.
                 2. Məmləkətdə hamı xoşbəxt olmalıdır.
                 Bütün məmləkət bu fərmanı sevinc və şadlıqla qarşıladı – axı bu padşahın müdrikliyinin və
          camaat haqqında qayğısının yeni təzahürü idi.
     40          Padşahın qəlbi də camaatın sədaqətindən, səmimi sevgisindən isinir, fərəhlə dolurdu.
          Bax bu saat, bu gəcə vaxtı, padşah yuxulaya bilmir, bütün məmləkət də yatmır. Doğrudur,
          hərə öz evindədir, padşah isə əvvəlki kimi sarayında təkdir. Amma o bütün varlığıyla min cüt
          qapanmamış, qırpılmayan gözün mehriban baxışlarını duyur. Padşahın heç ağlına da gəlmirdi
          ki, təbəələrinin yatıb yatmadığını yoxlasın. Onun şübhədən, yalandan zəhləsi gedirdi. Padşah
     45   hamıya inanan padşah idi.
                                               –3–                    M15/1/AXAZE/SP1/AZE/TZ0/XX

           – Təbəələrim xoşbəxtdirmi? – deyə padşah keçmiş ikinci vəzirdən xəbər alırdı. Baş vəzir
      qaçandan sonra ikinci vəzir onun yerini tutmuşdu.


                                                                  Anar, Seçilmiş Əsərləri, Bakı (2004)


(a)     Yuxarıdakı çıxarışda obrazlar neçə şərh olunur və onların əhvalları necə əks etdirilir?

(b)     Yuxarıdakı çıxarışda dil və ədəbi ehtiyatlardan necə istifadə olunur? Həmin mətnin
        qavranılmasına yardım edən amilləri müzakirə edin.




                                                       Turn over / Tournez la page / Véase al dorso
                            –4–                       M15/1/AXAZE/SP1/AZE/TZ0/XX

2.

                           Yuxu

          Heyvərə, ey müdiri-əhli-füsun,
          Bir yuхu görmüşəm, de, хeyr olsun!

          Görürəm mən dünən gecə yuхuda
          Yenə də sakin olmuşam Bakuda.

      5   Bakuda, leyk lap uzaqlarda,
          Gəzirəm bir para soqaqlarda;

          O soqaqlar ki, ruzi-fitrətdən
          Ari idi bütün nəzafətdən;

          İndi, səd mərhəba, səfalənmiş,
     10   Nuri-fanus ilə ziyalənmiş;

          Yoх ikən sabiqən gediş-gəlişi,
          İndi bir başqa rəng alıbdır işi;

          Qapılardan çıхış, giriş vardır,
          Bunda, əlbəttə ki, bir iş vardır...

     15   Görürəm bunda bə’zi ə’yanı,
          Həpsinin var nəcabəti, şanı;

          Qapını birbəbir döyür, danışır,
          Bə’zisilə hələ təzə tanışır.

          Söz alır, pul verir, rica ediyor,
     20   Ayrıla-ayrıla dua ediyor;

          Bə’zinə iştəhayi-mə’də verir,
          Bə’zinə başqa-başqa və’də verir...

          İstədim anlayam – nə işdir bu,
          Nə alışdır bu, nə verişdir bu?

     25   Məni хıs basdı fərti-heyrətdən,
          Heyf, oyandım o хabi-rahətdən!

          İndi, ey Heyvərə, varınsa hünər,
          Söylə tə’birini bilirsən əgər?!

          O soqaqlar, o şəхslər, yahu,
     30   Kimdir aya, nədir, nə işdir bu?

                                              Mirzə Ələkbər Sabir, Hophopnamə (1975)
                                           –5–                    M15/1/AXAZE/SP1/AZE/TZ0/XX

(a)   Şerdə yuxu və yuxunun görmənin təqdimatının əhəmmiyətini şərh edin.

(b)   Şairin mövzunun inkişafı üçün dildən və söz ehtiyatlarından istifadə şəkli haqqında nə demək
      olar?
