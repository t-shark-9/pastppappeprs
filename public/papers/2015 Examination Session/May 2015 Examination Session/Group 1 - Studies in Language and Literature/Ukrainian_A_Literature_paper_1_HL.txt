m15/1/AXUKR/HP1/UKR/TZ0/XX




Ukrainian A: literature – Higher level – Paper 1
Ukrainien A : littérature – Niveau supérieur – Épreuve 1
Ucraniano A: literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2215 – 0213
     3 pages/páginas                                     © International Baccalaureate Organization 2015
                                                 –2–                  m15/1/AXUKR/HP1/UKR/TZ0/XX

Зробіть літературний аналіз лише одного із нижчеподаних текстів.

1.

                 Образ тогочасної бурси1, в нашому письменстві найкращий, дав талановитий
          Анатоль Свидницький, сам жертва бурсацького режиму, та ще Дмитро Яворницький,
          – і Богуславська бурса нічим власне од зафіксованих у літературі малюнків не
          одріжнялась. Був це уламок старої, схоластичної, що вже давно себе пережила, школи.
      5   Мертва латина й греччина переважали в системі тодішньої освіти; науку проваджено
          також мертвою для наших школярів мовою – російською; реального знання не давано
          ніякого, натомісць надолужувано церковною схоластикою та „обрусеніємˮ. „Не вміли в ті
          часи, – згадував опісля Левицький, – говорити по-руському усі сини та дочки священиків;
          і ті хлопці, котрі потім вчилися зо мною в Богуславській школі, як приїхали в школу, то
     10   зовсім не вміли говорити по-руськиˮ, як і сам автор цих рядків. „Обрусеніеˮ, що почало
          свою непочесну роботу ще з кінця XVIII в., провадилось чисто формальним способом і
          розбивало все життя бурсака на „часть офіціяльнуˮ і „неофіціяльнуˮ; перша була квола й
          вузенька, друга – потужна і як саме життя – широка. Щоб приневолити школярів говорити
          по-російському – завдання цілком фантастичне в обставинах містечкового побуту, де
     15   кругом панувала неподільно українська стихія – по класах позаводили, як згадує
          Іван Семенович у своїй автобіографії – нотатки. Це була дощечка з ремінцем, щоб
          надівати на шию; в дощечку вкладали журнал з рубриками: „за мужичі словаˮ, „за лайкуˮ,
          „за сквернословіеˮ. Хто провинуватився в одному з згаданих гріхів, того записували до
          нотатки й вішали її винуватцеві на шию. Він мусів стежити за товаришами й, піймавши
     20   кого з них на тому-ж гріху, записував до нотатки й перевішував на винного, – і так нотатка
          переходила з шиї на шию. Хто останній мав її в „день возмездіяˮ2, яким була звичайно
          субота, цей справжній „dies iraeˮ, – той брав у шкуру. Система, як бачимо, надзвичайно,
          блискуче педагогічна, тим то мабуть і наслідків вона не давала жадних: „обрусенієˮ ані
          на ступінь не посовувалось, хлопці лишались звичайними сільськими хлопчаками і так
     25   врешті звикали навіть до зненависної нотатки й неминучої хлости, що в старших класах,
          як згадує Іван Семенович, попросту закидали її на грубу, або навіть з нотаткою на шиї
          чудово оповідали, замісць нудної мертвої науки, колоритних українських казок тим самим
          „мужичим словомˮ, що в мудрій педагогічній системі стояли поруч „сквернословіяˮ.
          В сутичці між мертвою системою та живим життям, перевага рішуче була за останнім.
     30          Не тамували, а швидче допомагали оцій перевазі й тодішні педагогічні сили, між
          якими в Богуславській школі перед вів смотритель школи, що разом був і ігуменом у
          манастирі, єромонах Федір. Цього „сухого аскетаˮ, „злого та крикливогоˮ, що на все мав
          одну пораду й один лік – різку, я добре знаю не тільки з скупеньких спогадів
          Івана Семеновича, але й з оповіданнів мого батька, що разом з Левицьким вчився у
     35   Богуславі. Був це дійсне „ісчадієˮ3 старої бурси, холодний, черствий егоїст, безсердечна
          людина, що в дітях бачила самий об’єкт для своєї карної спритности й вигадливости. В
          багатій портретній галереї типів із старої педагогії він би зайняв був почесне місце, коли б
          знайшовся хто з його учнів, що спробував дати б його портрет на цілий зріст. На жаль,
          сам Іван Семенович обмежився тільки натяками, а устна традиція довго не живе,
     40   і колоритна постать лишилася в затінку.

                                         Сергій Єфремов, Іван Левицький Нечуй (Монографія) (1925)



1
     бурса: духовна школа
2
     день возмездія: день відплати
3
     ісчадіє: нащадок
                              –3–                  m15/1/AXUKR/HP1/UKR/TZ0/XX

2.

          Але ж це вишивання по білому білим,
          Але ж це ночування чутке при рушниці
          об’єдналось природно в одне чоловікове діло
          так правічно і мудро, як стигнуть у горах чорниці.

     5    Але ж це вишивання по білому чорним,
          Але ж це ночування чутке при пістолі
          беззахисно і гордо, неначе ожини в горах,
          на сльозах і піснях у жіночій об’єднаній долі.

          Як обом їм самотньо оті вишиванки носились!
     10   Ночували морози у їхніх слідах і кишенях.
          Біла нитка – до тіла, чорна нитка – до тіла,
          аж поки не збіліло волосся, зчорніли душею.

          Їх самотність ховала, мов річку – старезна бруківка
          Він ходив на медведя, вона до потоку ходила.
     15   І минало життя, наче з рани смертельної цівка –
          просто більшало вишивки, пісні і меншало тіла.

          І коли вже у зморшках навіки запали хвоїнки,
          вишиванки залишені рідність свою зрозуміли,
          бо уже не могли повторити плечей чоловіка і жінки
     20   Залишилася пісня душею і тілом.

                                      Ірина Мироненко, Вокзальна скрипка (1987)
