m15/1/AXKIN/SP1/KIN/TZ0/XX




Kinyarwanda A: literature – Standard level – Paper 1
Rwanda A : littérature – Niveau moyen – Épreuve 1
Kinyarwanda A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 – 0571
     4 pages/páginas                                      © International Baccalaureate Organization 2015
                                            –2–                  m15/1/AXKIN/SP1/KIN/TZ0/XX

Andika kuri umwe gusa mu myandiko wahawe. Mu gisubizo cyawe ugomba kugira icyo uvuga ku
bibazo bikuyobora wahawe.

1.

                                    Nyabiyuzi yampogoje

                                   Nyabiyuzi nkunda
                                   Musozi wanjye
                                   Cyanya gitakwa
                                   Utera umunezero
                               5   Hirwa iteka.
                                   Gahorane ishya
                                   Wahogoje benshi
                                   Musozi ukeye
                                   Ni iyo inyikirizo
                              10   Hirwa iteka.
                                   Twese shenge
                                   Nk’abitsamuye
                                   Twese rwose
                                   Turakwishimiye
                              15   Hirwa iteka.
                                   Murage mwiza
                                   Abasokuru bacu
                                   Baduhaye twese
                                   Gasozi nkundwa
                              20   Hirwa iteka.
                                   Dore abagore
                                   Beza mukundwa
                                   Dore abagabo
                                   Beza mukundwa
                              25   Hirwa iteka.
                                   Koko Uwaguhanze
                                   Yaguhunze byose
                                   Ibibaya, imigende
                                   Igihu cya Nyantango
                              30   Hirwa iteka.
                                   Abakire bawe
                                   Sebagina ku isonga
                                   Inka, imfizi nyinshi
                                   Infura y’i Rwanda
                              35   Nakabonye bambe
                                   Hirwa iteka.
                                   Isogi, ibihaza
                                   Byawe rwose
                                   Imvugo nkomoko
                              40   Nyabiyuzi weee
                                   Hirwa iteka.

                                                            N.Ikuzo L. A, Imivugo y’iwacu (2011)
                                          –3–                   m15/1/AXKIN/SP1/KIN/TZ0/XX

(a)   Ni iki kizeza umusizi ko azemeranywa n’umusomyi we ku gaciro k’uturango dusingiza
      umusozi wa Nyabiyuzi?

(b)   Ni utuhe turango tw’iminozanganzo two muri uyu mwandiko dukoreshwa nk’ingamba
      z’umusizi zo gusingiza uyu musozi?




                                                 Turn over / Tournez la page / Véase al dorso
                                                        –4–                    m15/1/AXKIN/SP1/KIN/TZ0/XX

2.

                                                  Igitekerezo cya Ndabaga

                       Umugabo yabaye aho, bukeye abyara umukobwa amwita Ndabaga. Yamaze kumubyara,
                asiga ari uruhinja aratabara. Arahaba, nuko yabona uturutse iwabo, akamubaza uko umwana
                we angana. Bakamubwira ngo amaze kuba mukuru. Abandi batabaranye na we bagakurwa
                bagataha, we akabura umukura, kuko yari yaravutse ari umwana umwe, na we akaba
      5         yaratabaye atarabyara umutabazi.
                       Ndabaga akura atazi se, amaze kumenya ubwenge, yiga gusimbuka no kurasa. Aho
                kwitoza imirimo y’abakobwa, akihata imirimo y’abahungu gusa, abandi bakabiseka batazi icyo
                abigirira.
                       Ndabaga yashakaga uko yazajya gucungura se mu itabaro kuko yari ahamaze imyaka
     10         itabarika. Ndabaga yaragiraga inka akazishora, akazicira icyarire, akazisasira, akazikenura ku
                bulyo bwose.
                       Ndabaga amaze kuba inkumi, ajya mu bacuzi, abasaba kumuca amabere, ati “kandi
                nzabahemba”. Amabere bayamukirizaho, bamwomoza imigera icanye. Amaze gukira abwira
                nyina ati “ngiye gucungura data, dore iki gihe cyose amaze ibwami!”
     15                Ndabaga araboneza ajya gutabara. Ageze mu rugerero, aboneza asanga se, nta we
                abajije, aramwibwira. Nuko bajya ahiherereye. Ndabaga abwira se ko yize imirimo y’abahungu
                ku buryo nta muhungu umurusha gusimbuka cyangwa ngo amurushe kwivuga cyangwa kurasa.
                Ati “ejo uzazinduke utaha nzagusigarira ibwami.” Buracya se arataha.
                       Ndabaga aba aho, aba intwari, ibyo yakoraga byose yabikoranaga umutima w’isuku no
     20         kugira imbaraga zitangaje; ibyo byose bigera ibwami, umwami aramushima.
                       Biratinda baza kumenya ko Ndabaga ari umukobwa. Babibwira umwami, biramutangaza
                cyane, ati “nta mukobwa ugira ubutwari nka we!”
                       Nuko umwami ahamagaza ingabo zari mu itabaro ati “nimutahe ibintu byageze iwa
                Ndabaga! Mbega n’iyo byageze u Rwanda rusigaye ruhuruza n’abagore!”
     25                Umwami abaza Ndabaga inka yanyaze! Ndabaga ati “ni nyinshi”. Umwami
                azimugororera zose kandi ati “ugende ubwire so ko yabyaye!”
                       Ni aha imvugo yavuye ngo “ibintu byageze iwa Ndabaga!”

                                                              R M Mukarutabana, Gakondo: Ibitekerezo (2011)


          (a)     Gira icyo uvuga ku buryo umuhanzi amurika ubutwari bwa Ndabaga.

          (b)     Iga uburyo umwanditsi w’iki gitekerezo yubaka interamatsiko muri uyu murimo.
