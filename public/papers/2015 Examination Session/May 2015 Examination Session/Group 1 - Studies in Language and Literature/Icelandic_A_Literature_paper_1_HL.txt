m15/1/AXice/HP1/ice/TZ0/XX




Icelandic A: literature – Higher level – Paper 1
Islandais A : littérature – Niveau supérieur – Épreuve 1
Islandés A: literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2215 – 0101
     3 pages/páginas                                     © International Baccalaureate Organization 2015
                                                      –2–                      m15/1/AXice/HP1/ice/TZ0/XX

Skrifaðu bókmenntagreiningu um annan af eftirfarandi textum:

1.

                 Báturinn var drekkhlaðinn margskyns varningi og fór mest fyrir tunnum þeim sem
           Scheving notar til ölgerðar: hrútasekkur með ullarlagði hvar maltvara baðast heitvatni og kemst
           engin gráða burt úr þeim mikla tréhólk. Úr fati þessu bunar svo ölið í annnað minna til að
           kólna og tók það líka nokkurt pláss í okkar litla tvíæringi, samt með margvíslegum tækjum úr
      5    tilhoggnum pottaleifum er ölgerðarmeistarinn möndlar fyrir iðn sína.
                 Sat hann með þetta á herðum sér lengi vel og kunni sér best aðframkominn af þunga
           sinna slóttugu tóla. Það var ekki fyrr en María tók eftir að hendur hans voru farnar að hvítna og
           holdið meira og minna orðið vitundarlaust af blóðskorti að kerjunum var fyrirkomið á milli okkar.
                 Við hlið þessa stórfyrirtækis var farangur okkar Maríu heldur pasturslítill. Ég hafði sjálfan
     10    mig og nokkra nýþvegna leppa, María hélt um eldunarbókina og fáeinar kastarollur sem sloppið
           höfðu undan brasi Schevings. Úti á firðinum maraði huggurta1 ein stór með miklum seglum.
           Skarfar stungu saman nefjum á innskerjum og mikill lundi var á flestum eyjum. Það fyrsta sem
           mér datt í hug í garginu var að einhver þyrfti að éta þessa fugla. Svona kúnstug fæða er best
           grafin sem hrámeti eða reykt og vel soðin með þjöppuðu jarðepli og rifsberjaroða. Ég held ég
     15    sé hreinlega farinn að fitna svolítið, Eggert minn, svo vel hafa hjúin spillt í mér matgæðingnum.
           Kvak í fugli vekur mér losta eftir innbakaðri villibringu og heitreyktri lifur; jafnvel skvamp í fiski
           verður til þess ég hugsa stundum um caviar, sem er blóðrauð hrognakássa er María saltar niður
           í reyktunnu. Verð ég og allur innanmeyr við útundan mér gutl í vínbelg sem Scheving hefur lagt
           í sína sálu og óráð.
     20          Það er því svosem ekki fallega gert af mér að lasta hans fyrirferð og tækjakost um borð í
           bátnum, jafn ægilega og hann leggur sig fram um að geðjast mér með vínföngunum. Klaufska
           hans og almennt bardús hefur þó orðið til þess að ekkert hjú er mér jafn framarlega í huga er
           viðkemur vandræðagangi hjartans. Virðist sama hvar niður er borið, jafnt á rúmsjó og fastlendi,
           í samneyti við annað fólk leitar hans fumeðli jafnan fyrst fram. Máski er það ekki allt til ónýtis
     25    enda væri ekki góður heimur þar sem allir menn væru eins geðjaðir. Með fjölbreytninni auðgast
           verk okkar og eykst allt þeirra gildi hafi menn lund til að sinna því sem fyrir þá er lagt. Mitt
           hlutskipti hefur verið að segja fólki af Guðs orði og reyna veita því svolitla huggun, og ég hef
           fengið að setja niður kartöflu mér til yndisauka, séð hana vaxa inn í nýjan heim.
                 Scheving, afturámóti, á sitt fastaland og hugarheim hvergi nema í gerjuninni. Verður
     30    þetta aldrei ljósara en í nánd Maríu, þar sem hann er rofinn úr sínum þungu ölgerðarþönkum
           og veit þá ekki hvernig hann á af sér að láta. Er hann að þessu leyti mjög ólíkur kartöflunni
           að sköpulagi og skapgerð. Moldareðlið gerir jarðeplið harðgert en jafnframt undirorpið
           meinsemdum, svosem nagi áttfætlinga, loðmúsar og tóu, samt með gælum myglunnar. Þarf
           kartaflan án undantekninga til síns náttúrulega vaxtarlags að hafa köfnunarefni, þar eð
     35    Scheving er á hinn bóginn mjög nærri köfnun í hverju sínu fótspori nærri Maríu. Svo er hann
           hrasgjarn í kringum stúlkuna að það er allt eitt stórt veraldarinnar spectrum2; í ófirð3 hennar er
           karlmennskan að vaxi gerð sem í eldsnánd: hann lyppast niður á þann dýpsta botn sem úthaf
           mannkenndanna streymir á. Þannig eitrast öll hans verund og verður að litlu gagni.

                                                  Sölvi Björn Sigurðsson, Gestakomur í Sauðlauksdal (2011)



1
     huggurta: gamalt orð yfir seglskútu
2
     spectrum: latína, hér merkir það líklega sjónarspil
3
     ófirð: nálægð
                           –3–                    m15/1/AXice/HP1/ice/TZ0/XX

2.

          Verið hef ég skotveiðimaður og gleymt
              að þegar höglin hæfa rjúpuna
                    er hún önnur en sú
                     sem miðað var á

      5     Verið hef ég ástfanginn unglingur
                 og ekki gefið því gaum
                hvað snjókornin vara stutt
                   á hitaveitustokknum

                    Verið hef ég ísmoli
     10          í fullri könnu af vatni og
              ekki vitað betur en ég væri allt
                       annað en vatn

                     Nú er ég foss
                         á brún
     15         og hef ekki hugmynd um
                    hvar þetta endar

           Vésteinn Lúðvíksson, Sumir láta einsog holdið eigi sér takmörk (2006)
