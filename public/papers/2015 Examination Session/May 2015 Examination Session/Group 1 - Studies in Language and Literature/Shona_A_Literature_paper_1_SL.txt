m15/1/AXsho/SP1/sNA/TZ0/XX




Shona A: literature – Standard level – Paper 1
Shona A : littérature – Niveau moyen – Épreuve 1
Shona A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 – 0643
     3 pages/páginas                                      © International Baccalaureate Organization 2015
                                                        –2–                   m15/1/AXsho/SP1/sNA/TZ0/XX

Nyora mhenenguro yendima imwe chete. Unosungirwa kushandisa mibvunzo miviri inoenderana
nendima yawasarudaza kuumba mhenenguro yako.

1.

                                                           Chiroja

                Kunyange upenyu hwozombooma sei hwemuroja huri pamberi, mitemo gumi nefararira. Hanzi
                une vana vangani? Vakakura sei? Kana vachibvunza unoti zvimwe itsitsi. Unombofunga kuti
                pamwe ndichanzwa zvonzi ndichakubatsirai kutenga chikafu kana kubhadhara mari yechikoro
                nyambisirwa kunenge kuri kuda kuona kuti unokodzera here. Dai zvichizogumira ipapo zviri
      5         nani. Ndabva ndafunga pamwe pamba pandakambogara. Hanzi mutemo mukuru wepano
                ndowekuti varidzi vemba ndibaba naamai vako nokuti takafanana nevabereki vanokuchengetai
                vachikupai pokugara. Ko, taigozviita sei isu tichida pokugara?
                      Mumwe musi murume wangu akamuka ndokuenda kunogeza. Ndakanzwa amai vave
                kundidaidza zvikanzi, “Ndati ndikuudzei kuti mutemo wepano hapana roja rinotangira
     10         baba kugeza.”
                      Izvi zvakandishungurudza asi hapana zvandaikwanisa kuita. Kubva zuva iri zvakaitika
                saizvozvo. Baba vakanonoka kugeza, maroja aitoenda kubasa vasina kugeza.
                      Takagara saizvozvo asi nokufamba kwemazuva, mitemo yaienda ichiwanda. Isu vekuda
                kuwacha zuva nezuva takamboomerwa nokuti mumwe nemumwe aiva nezuva rake rokuwacha.
     15         Kugeza waitofanirwa kugeza kamwe pazuva. Chakazonyanya kundishamisa ndechokuti pepa
                romuripo wemvura parakauya takadaidzwa zvikanzi chiverenganai moona kuti makamurana
                mari yemvura. Izvi zvaireva kuti ivo vakanga vasingabvisi mari iyi. Zvisinei, takabhadhara
                hedu.
                      Mwedzi wakapera ini ndokunotenga zvandaida. Handina kuziva kuti pane pandakanga
     20         ndatsaudzira. Sezvo ndaive nemari ndakatenga huku yangu. Pandakadaidzira mwana kuti
                andisvitse pokuchekera huku iyi amai vakabva vabudawo. Vakandibvunza vachiti, “Saka huku
                yenyu munoichekera pai?”
                      Ini handina kunzwisisa zvavaida kutaura ndichibva ndapindura ndichiti, “Ndiri kuda
                kuichekera mudhishi. Chete dhishi rangu idiki ndipeiwo rakati kurei.” Vakafunga kuti ndiri
     25         kuvatsvinyira ndokutanga kupopota vachiti “Chero mukadya huku kana zvimwe zvakanaka sei
                asi musakanganwe kuti imba ino ndeyangu. Roja iroja bedzi. Iye zvino unoda kuzadza ropa
                pachivanze changu. Ndizvo here?” Ini ndakaramba ndinyerere. Ndakazonyeurirwa nemumwe
                muroja kuti amai ava havadi kuti muroja adye zvakanaka. Hanzi chikafu cheroja isadza
                nematemba, rakito kana muriwo.
     30               Ndakazombodaidzwa rimwe zuva zvikanzi, “Amai mwana mukaramba muchiita
                zvamunoita izvi handifungi kuti tinowirirana. Iye zvino vaenzi venyu havaperi. Munofanirwa kuti
                kana kwauya muenzi muuye kuzonyoresa kuti achagara mazuva mangani. Tiri kunzwanana
                here?”

                                                                            Keresia Chateuka, Masimba (1995)


          (a)     Tsanangura zvaunofunga kuti ndizvo zvikuru zviri kunyunyutwa nomunyori mundima.

          (b)     Munyori asevenzesa nzira dzipi kuti muverengi afarire kana kusafarira vatambi vari
                  mundima.
                                             –3–                 m15/1/AXsho/SP1/sNA/TZ0/XX

2.

                                            Handisi

                        Handisi, kwete, ndaramba, ndati handisi
                        Handisi kani, handisi, handisi, ndati handisi
                        Handisi imba yakasara kumatongo
                        Imba yazara uswa, madzvinyu neturemwaremwa
                    5   Handisi ndove yedhongi kumakura
                        Ndove yanzwa nekutsokodzerwa, inopupuruka
                        Handisi kabhutisi kemwana kakasungirirwa mubhazi
                        Mwana wacho aikapfeka atove kamudhara.
                        Handisi bhara rakasendekwa nemadziro,
                   10   Rinomirira munhu kuti arisunde rifambe!
                        Kwete, ndaramba, ndati handisi
                        Zivai kuti,
                        Ndiri nzira ine vafambi
                        Ndiri pfuti ine nyere
                   15   Ndiri deze rine mbira
                        Ndiri mombe ine nyanga
                        Ndiri huku yakararira mazai,
                        Mazai achachochonywa mangwana.
                        Ndakutaurirai
                   20   Ndakunyepai
                        Saka chizivai
                        Ndine kumusha, ndine hama
                        Ndinotokwirawo bhazi
                        Kana ndasvika vanondichingurawo
                   25   Vopururudza, voti, ‘Batai jongwe.’
                        Hongu, ndibateiwo nemaviri
                        Ndibateiwo semunhu,
                        Ndakazvarwawo, ndinorwadziwa
                        Ndiri munhu, ndideiwo sezvandiri
                   30   Handikumanikidzei kundida.

                                                              Ignatius Mabasa, Ndafa here? (2012)


     (a)   Musoro wenhetembo wabatsirei kunzwisisa zvinotaurwa munhetembo?

     (b)   Ipa pfungwa dzako pamusoro pokusevenzeswa kwedzokororo nefananidzo kuti kwapei
           munhetembo.
