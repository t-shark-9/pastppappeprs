m15/1/AXGRE/SP1/KAL/TZ0/XX




Greenlandic A: literature – Standard level – Paper 1
Groenlandais A : littérature – Niveau moyen – Épreuve 1
Groenlandés A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 – 0547
     5 pages/páginas                                      © International Baccalaureate Organization 2015
                                                     –2–                     m15/1/AXGRE/SP1/KAL/TZ0/XX

Allaaserisaq taamaallaat ataaseq pillugu atuakkialerinermik misissueqqissaarneq apeqqutinik
ilitsersuutitut ilanngunneqartunik tunngaveqartoq allaguk. Akissutinni apeqqutit ilitsersuutitut
ilanngunneqartut tamaasa sammissavatit.

1.

                 Pikiulinnguami najugallit nuannattunnguupput. Illorujussuarmi piniartortaasut pingasut
          qilalugarsuit sisamat tulaassimavaat. Qooqap angutaata, Angerlap, marlorsuit pisarisimavai
          sanersuttuuginnarsuit. Piniartoqatai allat marluk, Aneeraq Quttorarlu, tamarmik immikkut
          aamma angisorsuarnik pisaqarsimapput.
      5          Kangerlunnguup illoqarfigisamik sissaanut tulaakkiartulermatigik pisussinnaasut
          tamarluinnarmik atersimapput. Sissap avataanut pillutillu kalitarsuatik avatartaliinnarlugit
          sannikarteriarlugit qaannat niguallakkallarpaat nukappiaqqat ningerniaqqaartussaammata.
          Ileqquusoq malillugu nukappiaqqat – taamani katillutik arfiniliusut – sanileriiaarlutik siallutik
          inissipput ujarannguanillu milluutissaminnik tigusisimallutik. Saamillermit isorliusumit
     10   aallartillutik naasiartuaarlutik qilalukkat miloriartartussaavaat avatartaat eqqornaveersaarlugit.
          Imartalinngivillugu qilalukkat puttanerinik milornittut siulliit sisamat napputtussaapput, tassa
          qilalukkap qitersua qalasianit talerui tikillugit ningerisussaavaat. Allat marluk kingulliullutik
          eqquisut uliunnallutillu talerunnattussaapput.
                 Ileqquusutut nukappiaqqat inissipput nukarlerpaaq, Aneeqqap ernera Seeqqoq,
     15   saamilliulluni isorlersaalluni miloriaqqaartussaallunilu. Qooqa angajullermut tulliugami
          miloriartussat tallimagaat. Qooqamit siulliullutik miloriartut ilaat marluk periarnerliorallartillugit
          Qooqa napputtut pingajoraat, tassa angummi sanersuttoortarsuata aappaa suli
          eqqorneqanngitsoq torrallavillugu imartaqanngitsumik qilalugaasaroramiuk. Milornittorlu
          aanaata Alliap aqarallarujaa – ilami qitornatuaammat sapeqigamiuk!
     20          Qilalugartuusut namminneerlutik ningissat savimminnik killilersoreermatigik
          meeqqat ningissaat siulliullugit pilattunit piiarneqarallarput. Pilattut nikallunganngeqaat.
          Arnaqquassaartaasut marluk, Qooqap aanaa Alliaq, aamma Quttoqqap arnaa Paakka,
          qutsaserlutik illartitsigallaripput. Piumasut sissami mattattuuttorsuit tappika illorujussuup iluani
          neqinik inalukkanillu – killoriarlugit ulillugit saleqqissaakkanik – mamarunarnersiuinnarlutik
     25   qulissiutit uuilersukutsooriarlugit qulissertorsuanngorput qullersuatik taqqeruloorlugit.
                 Apereersimalluni qerinnartuummat neqit orsullu quit iluinut qaavinullu iliorarlugit
          qeritsiusiinnarneqarput. Qimmit naammatsivillutik nerisimasut aammillu aluttoruloorsimasut
          inuttulli iluarusutsigigunarlutik nallaannartalereerput isikkatillu aluttorusaarlugit. Kikkut tamarmik
          ikioqatigiilluarlutik pilariarmata sivitsorpallaanngitsoq illorujussuarminnut majuaapput. Iserfiat
     30   neqisunnialaaramiliuna!
                 Qilalukkap sakiaminersui aapaartut orsorasaartorsuit angutitaasa mamarsaatigaat
          inalukkanik killuinnakkanik ulillugit uutanik illuperaarlugit. Ningiortannguat Alliaq, arnaq
          peqqissaarluinnartoq ilisimatoorlu, iganermut ilikkarluinnarsimavoq. Ilami qulissigai allanit
          tamanit soorlu tipiginnerusartut!
     35          Nerereernerup kingorna ullumiummat qilalukkerinerminnik oqaluasaartut inermata
          nukappiaqqat angutillu allunaaqattartorsuanngorput. Allunaarsuit paakkarutinut
          ikaartitikkat qaqqivigisarpaat timersuutinillu tamalaanik aliikkusersorlutik. Inersimasortaasa
          nuannarinerusarpaat “qajaasaarneq”.
                 Inersimasunit siulliulluni Quttoraq allunaarsuit siaqqisimasut marluk akornannut
     40   qeqqilluni inissippoq. Allunaarsuit talliminik illuttut ammut naqeriaatigalugit aalassarilluinnarluni
          isikkani nissiguppai issiasutut ilerluni. Allunaat illugiit nulumi avataatungikanniannut
          inisseriarlugit tunumigut saamimminik tiguai saamigullu talerpimminik. Taavalu qaannatut
          kinngusaqattaartutut iliorluni siullermik saamimmut kinngusarluni makittaqattaalerpoq
          allunaallu qipinerat naammagileramiuk talerpimmut kinngusarluni makittaqattaarluni. Allunaat
     45   qippunnerat peqatigalugu makinniartarneq ilungersornarsigaluttuinnartaraluartoq Quttoraq
          sungiusarluarsimaqisoq eqaalluinnarluni makittaqattaarpoq.
                                                     –3–                   m15/1/AXGRE/SP1/KAL/TZ0/XX

                 Angerlakkut Aneerarlu Quttoqqatulli eqaatsigisorinarlutik tamalaarpassuarnik
           pissusilersorlutik allunaaqattartareermata nukappiarartaat aamma sungiusalerput.
                 Quttoqqap ernera angajulleq – taamami Pikiulinnguami nukappiaqqanit angajullersaasoq –
50         Mikisuluk siulliulluni avalaqqaarpoq. Allunaaq siaqqisimasoq ataaseq tikikkamiuk nissuni
           talerpilleq qulaatitippaa seeqqumi peqittarfianut pisillugu. Nissuni saamerleq nivingatiinnarlugu
           siumut uleqattaarluni aallartippoq, kingornalu nissumi inissisimanerat paarlaateriarlugu
           tunummut kusanavissumik uleqattaarluni.
                 Taama iliorluni allunaaqattarneq taaneqartarpoq “oqaatsuaassaarneq”. Mikisuluk
55         aqqarmat Qooqa Aneeqqallu ernerisa angajullersaat – Inequnaaluk – kinguleriillutik
           aalassarilluinnarlutik oqaatsuaasaarput inersimasortatik assut qungujulaartitaralugit.
           Tamatumalu kingorna qajaasaarnermik aamma misilikkallarput. Inersimasortaasa
           tulluusimaarutigisarpaat nukappiarartamik malunnavissumik eqaalliartuaarneri.
                 Allunaat taamatut siaarsimasut atuinnarlugit pinnguaaterpassuit tamalaat
60         pinnguaatigineqartarput. Angutitatik allunaaqattartillugit arnartaat piumasut ajagartartorsuupput.
           Nukappiarartaat allunaaqatanngikkaangamik qimussertuusaartarput puisit saarninik
           qimmilersorlutik. Assaqqut angutitarisarpaat arnartaralugillu akut. Taamani Qooqap angummi
           aaffattaata assaqqorsua ittoqusiussimavaa, nukappiaraqataasalu ussuit natsillaalluunniit
           assaqqorsui ittoqutigaat.

                                                                                  Ole Brandt, Qooqa (1971)


     (a)     Oqaluttualiami pisimasut tamarmik aaqqissuulluagaasutut saqqummerput.
             Aaqqissuulluagaaneq tamanna qanoq paasinninniarninni oqaluttualiamillu
             nassuiaasinnaaninni ilinnut oqariartuuteqarpa?

     (b)     Atuakkiami uiguutit aalajangersimasut naliliinermik imallit, soorlu –LLUINNAR– aamma
             –SUAQ, annertuumik atorneqartartut malunnarpoq. Tamanna arlaannik oqariartuummik
             ilaqarnersoq oqallisigisinnaaviuk?




                                                                 Turn over / Tournez la page / Véase al dorso
                        –4–              m15/1/AXGRE/SP1/KAL/TZ0/XX

2.

            Qaallorimmi Illinersiorata

          Illoqarfittaarsuaq
          qamunga iserlugu
          aniserfissaanngilaq
          matua matullugu
      5   iggavimmi pullataavoq
          erngutsip torlua
          milluaavoq
          pisoqarpoq eqqumiitsunik:

          Igalaaq kilerporngaa
     10   mattutissaqanngilaq
          kissarsuut ulinngavoq
          qaammat naasimagami
          nerrivimmut nippoqqaapput
          Inuit tarningi
     15   pallinneq ajornaqaat
          nipissaanga
          nerrivimmut nippoqqaapput
          ilama tarningi
          pallinneq ajornaqaat
     20   nipissaangaa …

          Illoqarfittaarsuaq
          unnugu kiviguni
          Tarneq kissavoq piga
          puitinniariuk!
     25   Naqqani ipiguma soqanngilaq
          naamivik
          qaavanut puigisa
          silaannaqarneraaq:

          Anigaaq piviulluni
     30   tungujoq
          iminnarik
          qimmit taamani pigut
          anulerniarlugit!
          qaallorimmi illinersiorata
     35   nammineq
          pavunga ingerlasa
          pigiilluta …

                                              Malik Høegh, Ulo 1 (1977)
                                             –5–                   m15/1/AXGRE/SP1/KAL/TZ0/XX

(a)   Taallap naanerata nalaani allassimavoq Aningaaq piviusoq. Tamanna imatut paasisariaqarpa
      taallami piviusuunngitsortaqartoq?

(b)   Illoqarfittaarsuup iluaniinnerup nalaani pisut kinaassusersiut siulleq ataasersiut atorlugu
      oqaluttuarineqarput naaneratali nalaani, illoqarfittaarsuup avataani pisut qasseersiut atorlugu
      oqaluttuarineqarlutik. Tamatuma qanoq pingaaruteqarnera nassuiarsinnaaviuk?
