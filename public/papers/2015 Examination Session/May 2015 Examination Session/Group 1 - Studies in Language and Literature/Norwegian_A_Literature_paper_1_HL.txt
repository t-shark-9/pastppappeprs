M15/1/AXNOR/HP1/NOR/TZ0/XX




Norwegian A: literature – Higher level – Paper 1
Norvégien A : littérature – Niveau supérieur – Épreuve 1
Noruego A: literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
The Bokmål version is followed by the Nynorsk version.
 Do not open this examination paper until instructed to do so.
Choose either the Bokmål version or the Nynorsk version.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
La version en Bokmål est suivie de la version en Nynorsk.
N’ouvrez pas cette épreuve avant d’y être autorisé(e).
 Choisissez ou la version en Bokmål ou la version en Nynorsk.
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
   La versión en Bokmål es seguida por la versión en Nynorsk.
   No abra esta prueba hasta que se lo autoricen.
   Elija la versión en Bokmål o la versión en Nynorsk.
   Escriba un comentario literario sobre un solo pasaje.
   La puntuación máxima para esta prueba de examen es [20 puntos].




                                                                                             2215 – 0145
                                                         © International Baccalaureate Organization 2015
                                               M15/1/AXNOR/HP1/NOR/TZ0/XX BOK




                   Norwegian A: literature – Bokmål version

                  Norvégien A : littérature – Version en bokmål

                   Noruego A: literatura – Versión en bokmål




3 pages/páginas
                                                    –2–             M15/1/AXNOR/HP1/NOR/TZ0/XX BOK

Skriv en litterær kommentar til en av de følgende tekstene:

1.

                                                    Dyrene/byen

                  Det står en and utenfor soveromsvinduet mitt og kakker på ruten. Lyden holder meg
          våken. Det er umulig å få sove. Hver gang jeg går bort til vinduet flyr den av gårde, men den
          kommer tilbake så snart jeg har gått og lagt meg igjen. Fire netter har gått på denne måten
          nå. Enten er det én veldig energisk and, eller to til fire identiske ender som jobber i skift.
      5   Borettslaget vil ikke la meg legge ut piggtråd eller la meg lime fast knust glass på vinduskarmen.
          Det vil bryte med den enhetlige standarden for fasadeutsmykning.
                  Selv om det er blitt varmt nå – det er nummeret før det er tropenetter – kan jeg ikke la
          vinduet stå åpent. Jeg holder på å svette i hjel, men de sier at en svane kan drepe en voksen
          mann. Jeg antar at det er med nebbet. Hvor mange ender skal det til? Hvis det er den samme
     10   anden, natt etter natt, kan jeg lokke den inn og kverke den. Men hvis det er flere, blir det straks
          mer risikabelt. Og hvis jeg lar vinduet stå oppe for lenge, vil ekornene få ferten av det.
                  De er ille nok om dagen. Om natten vil de bli direkte livsfarlige. De følger etter meg på
          vei til jobben. De tar små biter av klærne mine. Jeg har begynt å gå med tykke hansker, så
          jeg kan børste dem vekk uten å risikere at de setter tennene i fingrene mine. Jeg orker ikke
     15   tanken på en stivkrampesprøyte. Det ser rart ut med hanskene, og den tykke jakken med
          høy krave, nå midt på sommeren. Men jeg må beskytte halspulsåren, det lærte jeg under
          førstegangstjenesten.
                  Nå skal det sies at de ikke er direkte morderiske. Kanskje overdriver jeg. Men de vil
          meg ikke vel. Jeg vet ikke hvordan de fikk vite om det, men de vet det tydeligvis. Det er mus i
     20   veggene, og jeg kan høre at de bygger noe der inne. Knapt hørbare hammerslag og lyden av
          små sagblad, og noe som kanskje er et bitte lite sveiseapparat. Ikke bra. Det sitter fugler på
          strømledningene utenfor. De forsøker åpenbart å kommunisere, for de bruker morse:
          V-I-S-K-A-L-T-A-D-E-G. De klarer ikke alle ordene på én gang, men de venter til jeg dukker opp
          i vinduet før de bytter posisjon.
     25           Skjønt: Hvordan vet jeg at det er disse ordene de forsøker å formidle? Hva får meg til å
          anta at dyrene kan norsk? Det er i mange tilfeller trekkfugler det er snakk om, og derfor godt
          mulig at et helt annet vokabular, eller til og med alfabet, utgjør utgangspunktet. Det er ikke
          engang sikkert at dyrene seg imellom benytter samme kode. Norsk tegnspråk er helt ulikt
          amerikansk tegnspråk – hvorfor skulle da en spurv og en kjøttmeis forstå hverandre, for ikke å
     30   snakke om en ravn eller en trost?
                  Det er dette som gjør det så vanskelig. Hvis jeg hadde visst hvor jeg skulle begynne,
          kunne jeg ha sendt ut et kommuniké av noe slag, jeg kunne ha etablert en forhandlingsposisjon.
          Jeg tviler ikke på at de vil noe, smådyrene, og at dette ”noe” vil vise seg å være grunnlaget for
          en rasjonell diskusjon. Vi kan lære å snakke samme språk. Spørsmålet er bare hvordan vi skal
     35   få i gang dialogen.

                                                                         Jan Grue, Alt under kontroll (2010)
                                                   –3–             M15/1/AXNOR/HP1/NOR/TZ0/XX BOK

2.

                                      Du er verken rik eller fattig…

                           Du er verken rik eller fattig, du er
                           hverken et kasus eller et tilfelle, bare et
                           menneske er du, og pinefullt ung. En pike
                           på terskelen til et helt liv. Stort og mørkt
                       5   er blikket ditt… Som en tung blomst
                           på en altfor tynn stengel, er disse øyne
                           der skyggene av lengsler kuldskjært*
                           jager sine skjulesteder: Trass og blyghet…

                           Jeg griper meg i å betrakte ribbena dine
                      10   spinkle under de spinkle brystene bak kjolen
                           Ribber som hvelver seg rundt ditt lette
                           åndedrett, ribber så smekre, så lette å knuse
                           at selv et favntak ville være en rystelse
                           mot denne skjøre spinkelhet av fugl og gotisk
                      15   bue… Under hvelvet banker hjertet ditt
                           så vilt og voldsomt, som om du allerede vet alt

                           Å, hva kan vel du vite om det liv som
                           engang griper deg, som i favntak etter favntak
                           skal sende deg videre og ikke slippe deg
                      20   før du er blek og kald i dødens favn. Stort
                           og mørkt er blikket ditt, og vilt som hos
                           et dyr som vet at det er fanget og allerede
                           veier sine fangenskap opp mot hverandre
                           sin nytteløse flukt mellom kjærlighet og ensomhet

                      25   Du er verken syk eller plaget, bare et menneske
                           Pinefullt alminnelig, tilstede i ditt eget
                           mysterium, seende, ubevisst vitende og meget ung

                                                                       Stein Mehren, Vintersolhverv (1979)



*    kuldskjært: som er svært ømfintlig overfor kulde
                                                M15/1/AXNOR/HP1/NOR/TZ0/XX NYN




                   Norwegian A: literature – Nynorsk version

                  Norvégien A : littérature – Version en nynorsk

                   Noruego A: literatura – Versión en nynorsk




3 pages/páginas
                                                    –2–             M15/1/AXNOR/HP1/NOR/TZ0/XX NYN

Skriv ein litterær kommentar til ein av dei følgjande tekstane:

1.

                                                    Dyrene/byen

                  Det står en and utenfor soveromsvinduet mitt og kakker på ruten. Lyden holder meg
          våken. Det er umulig å få sove. Hver gang jeg går bort til vinduet flyr den av gårde, men den
          kommer tilbake så snart jeg har gått og lagt meg igjen. Fire netter har gått på denne måten
          nå. Enten er det én veldig energisk and, eller to til fire identiske ender som jobber i skift.
      5   Borettslaget vil ikke la meg legge ut piggtråd eller la meg lime fast knust glass på vinduskarmen.
          Det vil bryte med den enhetlige standarden for fasadeutsmykning.
                  Selv om det er blitt varmt nå – det er nummeret før det er tropenetter – kan jeg ikke la
          vinduet stå åpent. Jeg holder på å svette i hjel, men de sier at en svane kan drepe en voksen
          mann. Jeg antar at det er med nebbet. Hvor mange ender skal det til? Hvis det er den samme
     10   anden, natt etter natt, kan jeg lokke den inn og kverke den. Men hvis det er flere, blir det straks
          mer risikabelt. Og hvis jeg lar vinduet stå oppe for lenge, vil ekornene få ferten av det.
                  De er ille nok om dagen. Om natten vil de bli direkte livsfarlige. De følger etter meg på
          vei til jobben. De tar små biter av klærne mine. Jeg har begynt å gå med tykke hansker, så
          jeg kan børste dem vekk uten å risikere at de setter tennene i fingrene mine. Jeg orker ikke
     15   tanken på en stivkrampesprøyte. Det ser rart ut med hanskene, og den tykke jakken med
          høy krave, nå midt på sommeren. Men jeg må beskytte halspulsåren, det lærte jeg under
          førstegangstjenesten.
                  Nå skal det sies at de ikke er direkte morderiske. Kanskje overdriver jeg. Men de vil
          meg ikke vel. Jeg vet ikke hvordan de fikk vite om det, men de vet det tydeligvis. Det er mus i
     20   veggene, og jeg kan høre at de bygger noe der inne. Knapt hørbare hammerslag og lyden av
          små sagblad, og noe som kanskje er et bitte lite sveiseapparat. Ikke bra. Det sitter fugler på
          strømledningene utenfor. De forsøker åpenbart å kommunisere, for de bruker morse:
          V-I-S-K-A-L-T-A-D-E-G. De klarer ikke alle ordene på én gang, men de venter til jeg dukker opp
          i vinduet før de bytter posisjon.
     25           Skjønt: Hvordan vet jeg at det er disse ordene de forsøker å formidle? Hva får meg til å
          anta at dyrene kan norsk? Det er i mange tilfeller trekkfugler det er snakk om, og derfor godt
          mulig at et helt annet vokabular, eller til og med alfabet, utgjør utgangspunktet. Det er ikke
          engang sikkert at dyrene seg imellom benytter samme kode. Norsk tegnspråk er helt ulikt
          amerikansk tegnspråk – hvorfor skulle da en spurv og en kjøttmeis forstå hverandre, for ikke å
     30   snakke om en ravn eller en trost?
                  Det er dette som gjør det så vanskelig. Hvis jeg hadde visst hvor jeg skulle begynne,
          kunne jeg ha sendt ut et kommuniké av noe slag, jeg kunne ha etablert en forhandlingsposisjon.
          Jeg tviler ikke på at de vil noe, smådyrene, og at dette ”noe” vil vise seg å være grunnlaget for
          en rasjonell diskusjon. Vi kan lære å snakke samme språk. Spørsmålet er bare hvordan vi skal
     35   få i gang dialogen.

                                                                         Jan Grue, Alt under kontroll (2010)
                                                   –3–             M15/1/AXNOR/HP1/NOR/TZ0/XX NYN

2.

                                     Du er verken rik eller fattig…

                           Du er verken rik eller fattig, du er
                           hverken et kasus eller et tilfelle, bare et
                           menneske er du, og pinefullt ung. En pike
                           på terskelen til et helt liv. Stort og mørkt
                       5   er blikket ditt… Som en tung blomst
                           på en altfor tynn stengel, er disse øyne
                           der skyggene av lengsler kuldskjært*
                           jager sine skjulesteder: Trass og blyghet…

                           Jeg griper meg i å betrakte ribbena dine
                     10    spinkle under de spinkle brystene bak kjolen
                           Ribber som hvelver seg rundt ditt lette
                           åndedrett, ribber så smekre, så lette å knuse
                           at selv et favntak ville være en rystelse
                           mot denne skjøre spinkelhet av fugl og gotisk
                     15    bue… Under hvelvet banker hjertet ditt
                           så vilt og voldsomt, som om du allerede vet alt

                           Å, hva kan vel du vite om det liv som
                           engang griper deg, som i favntak etter favntak
                           skal sende deg videre og ikke slippe deg
                     20    før du er blek og kald i dødens favn. Stort
                           og mørkt er blikket ditt, og vilt som hos
                           et dyr som vet at det er fanget og allerede
                           veier sine fangenskap opp mot hverandre
                           sin nytteløse flukt mellom kjærlighet og ensomhet

                     25    Du er verken syk eller plaget, bare et menneske
                           Pinefullt alminnelig, tilstede i ditt eget
                           mysterium, seende, ubevisst vitende og meget ung

                                                                      Stein Mehren, Vintersolhverv (1979)



*    kuldskjært: som er svært ømfintleg overfor kulde
