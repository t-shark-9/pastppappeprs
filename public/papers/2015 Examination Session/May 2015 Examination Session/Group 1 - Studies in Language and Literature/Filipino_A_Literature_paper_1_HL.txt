M15/1/AXFIL/HP1/TGL/TZ0/XX




Filipino A: literature – Higher level – Paper 1
Filipino A : littérature – Niveau supérieur – Épreuve 1
Filipino A: literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2215 – 0073
     3 pages/páginas                                     © International Baccalaureate Organization 2015
                                                 –2–                   M15/1/AXFIL/HP1/TGL/TZ0/XX

Sumulat ng komentaryong pampanitikan sa alinmang isa sa dalawang sumusunod:

1.

                 Si Susan ay hindi ko pa nakitang umiyak kahit kalian. Ang sabi ni Mamay* ay nabarahan
          daw ang tear ducts ni Susan kaya’t wala itong kakayahang umiyak. Pinagpapawisan si Susan
          nang tagaktak kapag pinagagalitan ni Mamay. Ang kanyang luha ay sa palad nagbubukal at
          hindi sa mata. Pinagpapawisan ang kanyang palad kapag naninikip ang dibdib.
      5          May isa pang sakit si Susan – mahina ang pandinig nito. Ang sabi ni Mamay ay ginagawa
          lamang na dahilan ni Susan ang mahina niyang pandinig para balewalain ang sinasabi ng
          aming ina. Si Susan, nang lumaki, ay may rebeldeng ugali at mukhang walang pakialam sa
          mga pangaral ni Mamay kaya’t madalas manggalaiti ang matanda. “Mamay, mahina lang po
          ang pandinig ko,” palagi nitong pangangatwiran ngunit hindi nito nabibilog ang ulo ni Mamay.
     10   Dumidiretso sa silid si Susan kahit nagsasalita pa si Mamay habang naglalaro ng baraha sa
          sala at tinatanglawan ng munting gaserang ang liwanag ay kasing-pusok ng mga salita ng
          matanda. Walang lingon-lingon si Susan na waring walang narinig habang lumalangitngit ang
          kahoy na sahig sa kanyang mabibigat na hakbang. Hindi maaaring hindi marinig ni Susan ang
          tinig ni Mamay gaano man kahina ang kanyang pandinig ngunit madalas, si Mamay pa ang
     15   naghahabol para sabihin kung gaano siya nabastos sa pagtalikod nito habang siya’y hindi pa
          tapos magsalita.
                 Maramdamin si Susan at mababaw ang damdamin. Kung marunong lamang itong
          umiyak, siguro’y parang balon ng luha ang mga mata nito. Ngunit hindi naging problema kay
          Mamay si Susan pagdating sa pag-iyak; ang naging alalahanin ng matanda ay ang pagiging
     20   rebelde nito. Malayo ang loob ni Susan sa lahat. Hindi ito mapagsalita at palagi lamang
          nagkukulong sa silid. Wala itong kinikibo sa aming mga kapatid niya.
                 Isang araw nang kaming tatlo nila Nelia at Mamay ay papuntang bayan upang pasukatan
          kaming magkakapatid ng bagong uniporme sa eskuwela ay siya lamang ang naiwan sa bahay.
          “Sanay akong mag-isa. Huwag kayong mag-alala.” Ito ang nawika ni Susan at agad nitong
     25   ikinandado ang malaking pintuan nang lahat kami’y makahakbang palabas. Bigla kaming
          napatigil nang batiin kami ng katahimikan ng nakakandadong bahay. Inisip namin kung ano
          ba ang kinikimkim nitong sama ng loob. Anong damdamin ang itinatago ng nakakandadong
          pintuan nito na waring bibig at ng nakasarang mga bintanang waring mga mata?
                 Ang katahimikan ay kay tagal na namayani sa bawat sulok ng aming bahay. Ang
     30   katahimikang iyon ay nabasag lamang sa pagkahulog ng salaming pangmukhang naroon sa
          banggera. Ang bawat salugsog niyon ay lumikha ng nakabibinging ingay na sigurado akong
          narinig ni Mamay. Sa aking isip, nadurog na ang salamin ay waring nababasag pa lamang
          ito – ang bawat salugsog niyon ay lumikha ng nakabibinging alingawngaw habang tumitimo sa
          baldosang sahig at gumagalos sa pagkakinis ng lapag, na waring sa dibdib ko tumitibo.
     35   Bumangon ako mula sa pangtanghaliang siesta at namataang naroon si Susan at si Mamay sa
          tabing banggera. Mataas na kaagad ang tinig ni Mamay. […]
                 Tumalikod si Susan at nakita kong pigil ang hiningang nakamasid sa isang sulok.
          Tumuloy ito sa silid. Namumula ang pisngi ni Susan ngunit walang bahid ng kalungkutan
          sa mukha. Noon ko natiyak na pinatigas ng panahon ang aking kapatid. Hindi lamang ito
     40   walang kakayahang makaramdam ng lungkot o pagkabalisa. Dumating ang katiwala upang
          walisin nang tuluyan ang lahat ng bubog ng nabasag na salamin. Sana’y walisin din niya ang
          mga salugsog na naiwan sa isip ko – itong mga salugsog na nagdudulot ng nakabibinging
          alingawngaw na tumapos sa mahabang panahon ng pigil-hiningang katahimikan.

                                                                         Jun dela Rosa, Fil Mag (1997)



* Mamay: tawag sa ina dito sa kwento
                            –3–                    M15/1/AXFIL/HP1/TGL/TZ0/XX

2.

                          Lungkot

            sana bumbilya ang lungkot:
            patay-sindi, patay-sindi, napupundi;
            sa isang pindot, isang pihit,
            napapatid ang kapatid ng puso,
     5      pumipikit na liwanag na pumapaso
            sa magdamag

            sana damit ang lungkot:
            suot-hubad, suot-hubad, napupunit;
            higpit ng kapit na nakakalag;
     10     sapin lamang o saplot,
            hindi balat ng buhay-kirot
            na kulay-inip

            sana daga ang lungkot:
            labas-masok, labas-masok, nahuhuli
     15     kahit nagkukubli sa mga lungga
            ng kaluluwa; pesteng puwedeng
            lasunin, akitin sa patibong, ipain
            sa pusang gutom

            sana lagnat ang lungkot:
     20     init-lamig, init-lamig, nalulusaw
            sa pawis, nalulunod sa tiis;
            hindi binat na habang-buhay
            na bumubulag, bumabalot, lumuluray
            ng ulirat

          Danilo B Abacahin, Ang Aklat Likhaan ng Tula at Maikling Kuwento (1998)
