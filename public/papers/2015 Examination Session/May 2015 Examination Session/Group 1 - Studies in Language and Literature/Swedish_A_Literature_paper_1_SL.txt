m15/1/AXSWE/SP1/SWE/TZ0/XX




Swedish A: literature – Standard level – Paper 1
Suédois A : littérature – Niveau moyen – Épreuve 1
Sueco A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                             2215 – 0203
     3 pages/páginas                                     © International Baccalaureate Organization 2015
                                                        –2–                   m15/1/AXSWE/SP1/SWE/TZ0/XX

Du ska analysera en av de båda texterna. I din text måste du använda dig av de båda ledfrågorna.

1.

                    Det jobbiga är inte att folk tror att hon är socialt störd, det jobbiga är att hon är det. Men
             ibland kan hon sitta stilla och prata eller ta initiativ utan att känna sig stel. Ibland kan hon
             umgås med nya människor utan att mumla så tyst att hon knappt hör sig själv, avbryta sig mitt
             i meningen eller hela tiden skämta. Fast när det inte går blir gapet större. Hon dricker öl mitt
      5      på dagen för att det är lättare att bara hänga och inte skämmas för sin röst och sina ord och hur
             hon ser ut då. Vänner uttrycker oro för det där med ölen. Det känns löjligt. Hon känns löjlig.
             Skulle så gärna vilja göra något som förvånar någon.
                    Det är en fin höst. Hon orkar inte titta på den. På väg till och från ställen är hon i den och
             ibland stannar hon under ett träd och tittar upp i det rödgula lövverket. Det känns mest krystat.
     10      När folk säger hur är läget betyder det något annat. Det betyder varför kommer du här och stör,
             vad ska du nu säga för konstiga saker, varför är du så jävla ful idag? Hon säger förlåt. För
             vad? skrattar folk. Varför känns alla andra så enkla och bra på att ta dagen som den kommer.
             Varför kan hon inte vara i någon situation utan att det samtidigt känns som om hon sitter en bit
             bort och tittar på. Och varför kan inte alla varför få ett svar, ett kort och koncist som löser upp
     15      knutarna och lär henne koderna. Förlåt! För fan. Det är en hånfullt vacker höst. Varm fast det
             snart är oktober och klara färger åt alla håll.
                    De flesta människor verkar tycka om att utan berusning dricka kaffe och prata på kaféer
             på eftermiddagarna. Hon hatar det, hatar tvånget att ha något att säga. Förlåt! ropar hon igen,
             hör själv att hon sluddrar. Men för vad? skrattar människor. Du är ju underbar!
     20             Förlåt för det då sluddrar hon vidare och skäms för att hon är så krånglig, skäms för att
             hon klamrar sig fast vid nojorna och utanförskapet. Jag vill vara själv jag vill vara själv jag vill
             vara själv. Men om hon på allvar var helt ensam i livet skulle hon så småningom göra slut på
             allting, hon vet ju det. Hon vill inte alls vara själv, hon vill så gärna bara ingå i ett sammanhang
             där allt är intensivt och fyllt och roligt och peppigt. Fullständigt pauslöst, nästan jämt. Men hon
     25      måste ändå få smyga iväg och försvinna lite när hon känner för det, och trots det ha kvar en lika
             självklar plats när hon behöver vara med igen. Hon kunde leva så tidigare, i den förra staden
             i den förra tiden. Det var själviskt och bortskämt kanske, men det var okey, man tyckte om
             henne ändå. För alla är vi ju olika. Hon är också unik. En unik fuläcklig människa, i en härlig
             höst med fantastiska färger och klarare luft än hon någonsin kan minnas.

                                                                       Moa-Lina Croall, Sen tar vi Berlin (2006)


      (a)       Undersök hur porträttet av flickan byggs upp.

       (b)      Hur påverkar berättarrösten din tolkning av innehållet i textutdraget?
                                                     –3–                    m15/1/AXSWE/SP1/SWE/TZ0/XX

2.

                                             En vacker dag

                             Hon står vid kanten och tvekar
                             Han står bakom hennes rygg
                             och varnar för fallgroparna –
                             han som alltid hisnat för minsta grop

                         5   Avgrunden tvekar inte
                             den är beredd att ta emot oss med hull och hår
                             Dag och natt står hon där vid kanten och tvekar
                             tillsammans med resten av mänskligheten

                             Åren går och en vacker dag tar hon steget
                       10    och mycket riktigt försvinner hon ur sikte
                             Han står kvar vid kanten med fingret pekande
                             i tomma luften och skriker på hjälp

                             Så fick han då äntligen rätt
                             Och i samma stund stannar hans hjärta
                       15    Från avgrunden hörs hennes klara stämma:
                             Triumf att leva, triumf att finnas till!

                                                                         Siv Arb, Nattens sömmerskor (1994)


     (a)   Undersök hur förhållandet mellan diktens ”han” och ”hon” framställs.

     (b)   På vilket sätt bidrar diktens struktur till din tolkning av dikten?
