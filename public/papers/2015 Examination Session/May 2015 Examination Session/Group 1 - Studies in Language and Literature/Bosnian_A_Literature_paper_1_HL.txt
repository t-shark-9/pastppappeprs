m15/1/AXBOS/HP1/BOS/TZ0/XX




Bosnian A: literature – Higher level – Paper 1
Bosniaque A : littérature – Niveau supérieur – Épreuve 1
Bosnio A: literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2215 – 0025
     3 pages/páginas                                     © International Baccalaureate Organization 2015
                                                     –2–                    m15/1/AXBOS/HP1/BOS/TZ0/XX

Napišite književni komentar na jedan od niže navedenih odlomaka:

1.

                 Iziazimo napolje, na Ulicu Bennets, gdje nas dočekuje vjetar. Nema paperjastog snijega.
          Majka me uhvati ispod ruke. U drugu mi ruku stavi neku kesu. Na kesu ne obraćam pažnju,
          sav sam se usredsredio na majčinu ruku pod mojom rukom. Ne sjećam se da me je ikad
          uhvatila ispod ruke. Imam pedeset godina, i majka me još nije uhvatila ispod ruke. A, da,
      5   sjetim se, jeste jednom davno. Tek sam se bio oženio, ja, majka i moja žena bili smo u gradu.
          Majka me uhvatila ispod ruke. Žena se naljutila. Poslije mi je rekla: “Htjela je da me
          uvrijedi”. “Ne razumijem.” “Kako ne razumiješ? Htjela je time da mi poruči kako si još
          njen.” “Besmislica”, rekao sam. To sa posjedovanjem kod majke je bilo čudno. Ona nikad
          nije pretjerano pokazivala da joj je nešto posebno stalo do mene ili braće, mislim na onu
     10   posesivnost koja se kod majki vidi na puškomet. Ali, u slučaju naših žena, nije odobravala našu
          ženidbu ni sa jednom. Jednostavno, nisu joj bile dovoljno dobre. Nikad je nisam pitao o tome.
          l da jesam, ne znam da Ii bi mi odgovorila. Znam da ne bi priznala. Tačno vidim njeno
          začuđeno lice: “Otkud ti to?” To njeno lice me je izbezumljivalo. Možda zbog toga i nisam je
          ništa pitao.
     15          Skrenemo na desnu stranu, da bi nam vjetar udarao u leđa. Dok koračamo, primijetim
          da se majka još više smanjila. Da mi se majka smanjuje primijetio sam prije nekoliko godina.
          I nisam obraćao pažnju na to. Samo bih se, ne znam zbog čega, uvijek nasmiješio. Sada
          razmišljam o tome. Kada počinje to smanjivanje? U kojoj godini starosti čovjek počinje da se
          smanjuje? Gdje odlazi onaj višak? Otac se nije smanjivao. Sada, na bolesničkoj postelji, jeste
     20   dijelom nestao. Kako čovjek u dva-tri dana može da okopni? Nestanak onog viška u ovom
          slučaju jeste uvijek iznenađujući, ali se, mislim, može lakše objasniti. Blizina smrti je očitija.
          Ali, u slučaju dugotrajnog smanjivanja, ostaju ista pitanja. Šetamo uz živicu, majka me
          povremeno stisne za ruku. Po tome se može mjeriti stepen njenog klizanja. Ti mali trzaji.
          U njenim i očevim šetnjama Malmöom majka bi uvijek pored tih živica izustila: “Šimšir”. Otac je
     25   posprdno ponavljao: “Šimšir”. Nisam siguran da ga je držala ispod ruke. Nikad nisam vidio da
          moja majka drži moga oca ispod ruke. Pošto je otac na umoru, gotovo sam siguran kako nikad
          neću vidjeti njih dvoje da idu ruku pod ruku. Ma koliko to bilo sentimentalno, malo je i strašno.
          Jedan otac i jedna majka bi u svim dijelovima svijeta trebali da se barem jednom prošeću ruku
          pod ruku pred očima njihovog sina. U bilo kom životnom dobu.
     30          “Jeste li ti i otac ikad prošetali ruku pod ruku?’’, pitam majku.
                 “Ne čujem te. Šta si rekao?”, kaže majka.
                 Eto, to je to. To su ti njeni odgovori u obliku pitanja koji te tjeraju da zašutiš. Naravno da
          nakon toga nisam ponovio pitanje. Uvijek je tako bilo. Stari ljudi imaju privilegiju da prešućuju
          nezgodne stvari, simulirajući slab sluh. Otac jedne moje prijateljice zvanično se proglasio
     35   gluhim za nezgodna pitanja. I tu privilegiju svi mi donekle podržavamo, ma koliko nas nervirala.
          Ali, moja majka, od kada znam za sebe, tako se ponašala, njoj nije trebala starost. Možda bi joj
          jednom trebalo ponoviti pitanje. Pa da vidimo!

                                                                             Zihad Ključanin, Galebovi (2011)
                            –3–                    m15/1/AXBOS/HP1/BOS/TZ0/XX

2.

                       Šute elementi

          Kadikad zaustavi se slika
          na ivici tvog pogleda
          Zaustavi, ko jednom zauvijek
          okončan pokret. Ne zbiva se
      5   ništa, tek:
          šute elementi

          Nèka se, slutiš, zbila pretvorba u svijetu
          Stojiš po strani i gonetaš smisao
          nečeg što je i tvoje djelo

     10   Dosjetiš se, čudom:
          maločas, rukom si mahnuo po zraku
          i evo je već spuštene k zemlji
          Ali taj kret ostao je vječan
          i samo po njemu znaš
     15   da si u nekom

          beskrajnom nastanjen prostoru
          i da mu jedino tvoja misao
          posjeda željna
          odredjuje mjeru

                                         Melika Salihbegović, Nebeska deva (1986)
