m15/1/AXUKR/SP1/UKR/TZ0/XX




Ukrainian A: literature – Standard level – Paper 1
Ukrainien A : littérature – Niveau moyen – Épreuve 1
Ucraniano A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 – 0215
     4 pages/páginas                                      © International Baccalaureate Organization 2015
                                                –2–                 m15/1/AXUKR/SP1/UKR/TZ0/XX

Зробіть літературний аналіз лише одного із нижчеподаних текстів. У вашому творі ви повинні
дати відповідь на обидва запитання, наведені нижче.

1.

                 Жандармський капітан барон Гейкінг почував себе найщасливішою людиною
          в світі: рапорт його про арешт організаторів чигиринського бунту – давно розшукуваних
          революціонерів Дейча і Стефановича – справив, очевидно, неабияке враження.
          В Петербурзі дуже зацікавилися подробицями арешту й вимагали ґрунтовної доповіді.
      5          А хто може написати цю доповідь у Київському жандармському управлінні,
          хто може дати принципове освітлення цієї справи, як не він, барон Гейкінг – людина
          з університетською освітою, юрист, «поет у душі» і одночасно блискучий – так, так,
          блискучий! – офіцер.
                 Цілком природно, що доповідь доручено написати саме йому, баронові Гейкінгу.
     10          І він напише. Ого!… Та ще й як напише!… Університетська освіта – це вам, панове,
          не якась там юнкерська школа!…
                 Барон Гейкінг підійшов до вікна й повними грудьми вдихнув свіжого прозорого
          вересневого повітря.
                 Яке чудове це місто Київ… Не якийсь там Орел або Курськ, Тамбов…
     15          З вікна широкою панорамою розгорталися по мальовничих узгір’ях густолисті сади,
          вже подекуди яріючи жовтаво-червоними фарбами ранньої осені.
                 – Яке чудове це місто Київ! – уголос сказав Гейкінг і додав тихше: – І яка чудова
          мадам Луїза.
                 «Мадам Луїзою» барон Гейкінг таємно від усіх називав Лизавету Орестівну
     20   Андадурову – дружину піхотного підполковника у відставці. Це була давня пристрасть
          баронова.
                 «Пристрастей» і «захоплень» було в нього багато, дуже багато, але, здається, ще
          ні одна з жінок не хвилювала й не розпалювала його так, як «мадам Луїза», незважаючи
          на її трохи занадто кирпатий носик, нібито не зовсім інтелігентні руки й задерикувату
     25   насмішкувату вдачу.
                 Вчора на балу в Дворянському зібранні «мадам Луїза» нарешті погодилася на його
          умовляння і обіцяла «рандеву» ближчими днями…
                 Арешт бунтарів-анархістів Дейча і Стефановича, безумовно, мав неабияке значення
          в цій перемозі Гейкінга над недосяжним до цього часу серцем мадам Андадурової…
     30   Як-не-як, а принаймні в очах аристократичного жіноцтва барон Гейкінг тепер герой!…
          Ще б пак не герой, коли ці бандити «бунтарі» затівали там, на Чигиринщині, цілковите
          знищення всього панства, нову пугачовщину1, ледве не зруйнування всіх основ
          цивілізації!… І потім: вони ж ледве були не вбили найсміливішого з усіх жандармів –
          барона Гейкінга!… Так, так… іменно так: ледве його не вбили. Куля тільки на волосину
     35   від голови пролетіла… Стефанович відстрілювався! Так, так: відстрілювався! (Звідки їм
          знати, що ні?…) Офіційна версія така, що відстрілювався – і край. Хай знають, хай знає
          «мадам Луїза», який герой барон Гейкінг!… Да.
                 «Вона казала, що чоловік її сьогодні зранку в командировці… Приїде позавтра…
          Так, так… Чудово… До обіду написати доповідь – неодмінно ґрунтовну доповідь.
     40          Сьогодні неодмінно обідати в ресторані Дворянського зібрання… Після обіду
          поспати, потім пройтися в новому мундирі кілька разів по Хрещатику… О, це ж наш
          Невський2, слово честі – в мініатюрі Невський!… І на цьому Невському голубий мундир
          барона Гейкінга – слово честі – зоря неабиякої величини!…
                                                     –3–                 m15/1/AXUKR/SP1/UKR/TZ0/XX

                    Так, так: пройтися по Невському, тобто по Хрещатику, потім на Володимирську гірку...
    45         А потім… А може, мадам Луїза призначить побачення саме сьогодні?…
                    А чому ні?… Чому ні?… Тільки треба все по-військовому: швидкість і натиск. Да».

                                                               Олександр Соколовський, Бунтарі (1934)



1
    пугачовщина: селянське повстання проти землевласників
2
    Невський: проспект, головна вулиця Санкт-Петербурга


         (a)     Розкрийте, яким чином автор передає характер барона та його ставлення до
                 «Мадам Луїзи» у цьому уривку.

         (б)     Що можна сказати про використання автором стилістичних засобів для висвітлення
                 його думки про барона та про його поведінку?




                                                            Turn over / Tournez la page / Véase al dorso
                                             –4–                 m15/1/AXUKR/SP1/UKR/TZ0/XX

2.

                                   Просто вірш про соняшник

                              Між буряків, що жінка посадила,
                              йде в ріст і парост самосію, він
                              до світла тягнеться, як все… Вудила
                              гризе Пегас: це ж соняшник! Як дзвін,
                          5   він виросте, господар огороду!
                              – Оксанко, ти ж не виполи, дивись!
                              У бездощів’я сам я буду воду
                              відром носити… – Не кажи… колись
                              одна казала баба… – От побачиш!
                         10   Таж він поет: не сіють, а росте!
                              Дивує світ красою! Рухом значить
                              рух космосонця – діло не простé,
                              як і не прóсте – Словом порух серця
                              означити в тім хáосі буття,
                         15   в хаóсі тім… Я ще не вже, не сердься –
                              помріяти схотілось знехотя:
                              ось налетить раптово буря з градом,
                              і, вивергнутий, навзнак упаде
                              жовтоголовий соняшник! і садом
                         20   пройде небесний стогін! і ніде
                              йому кінця, ні краю… Серце краю,
                              щоб повнозерно він таки достиг.
                              Я підв’яжу його. Я просто знаю –
                              він виживе у бурю, він не з тих,
                         25   щоб заглушив його бур’ян чи вітер
                              з корінням виверг з рідної землі…
                              Се просто вірш про соняшник – із літер
                              і букв – словá, до слóва… і жалі.

                                                               Володимир Лучук, Колобіг (1986)


     (а)   Розкрийте, яким чином назва вірша є віддзеркаленням його основних тем та ідей.

     (б)   Проаналізуйте використання поетом художньо-cтилістичних засобів, щоб описати
           значення та символічність соняшника.
