m15/1/AXrom/SP1/rum/TZ0/XX




Romanian A: literature – Standard level – Paper 1
Roumain A : littérature – Niveau moyen – Épreuve 1
Rumano A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 – 0163
     3 pages/páginas                                      © International Baccalaureate Organization 2015
                                                       –2–                   m15/1/AXrom/SP1/rum/TZ0/XX

Elaborați o analiză literară orientată pentru un singur pasaj. Răspunsul dumneavoastră trebuie să țină
cont de ambele întrebări ajutătoare.

1.

                   Prima scrisoare a venit într-o zi de noiembrie, rece, ceţoasă. Se uita pe fereastră,
            încercând să prindă ceva, ceva ce nu vrea să se lase prins. Un fel de umbre ale străzii,
            înaintând lent, pentru a se pierde apoi uşor la amiază. Ploaia şi apusurile, crede el, acţionează
            în acelaşi fel ca în tablourile impresioniştilor, dizolvă contururile, înceţoşează întreaga imagine,
      5     pulverizează lumina într-o ploaie de paiete colorate, de puncte luminoase, de pete. Culoarea
            devine caldă, senzuală, strălucitoare şi mobilă. Încerca să prindă tocmai acest efect al
            ploii asupra puţinilor trecători inseraţi într-un tablou fără s-o ştie. Privea la fiinţele care se
            mişcau în acel acvariu încetinite de nebulozitate, încercând parcă să se desprindă de ceva,
            pulsând. Treceau femei solemne de parcă ar fi tras după ele relicvarii, bărbaţi cocoşaţi de
     10     responsabilitate, bărbaţi corpolenţi în maşini strălucitoare, foşnind din dorsale, şcolari care
            nu izbuteau să se desprindă din caruselul de hârjoneli, adolescenţi izbindu-se de trecători cu
            mişcări elastice de acrobaţi şi cu o anumită eleganţă, fete aranjându-şi cutele imaginare ale
            rochiilor, câteva Mary Poppins pedagogice purtătoare de umbrelă. Îşi lipea adesea obrazul
            de geamul îngheţat şi rămânea o urmă acolo, ca un fel de banchiză care se resorbea rapid
     15     sub privirile lui. Era suficient să-şi apropie buzele de geam şi deodată peste tot filmul se
            întindea o mare de ceaţă, putea să deseneze, să scrie ceva cu vârful degetului. [...] Întâmplări,
            nenumărate întâmplări, evenimente, legături de la un punct la altul, mici drame familiale, mici
            înaintări şi retrageri strategice, nepăsare, interes, crochiuri după mari iubiri, drame exemplare
            expuse în cheie minoră, un fel de ironie, o glumă ce nu poate înveseli, dar a cărei tristeţe nu
     20     poate trăi deplin. Şansa ca fata care dintr-un imbold necunoscut traversa strada să găsească
            acolo pe cineva se desfăcea în toată splendoarea într-o clipă. Continuarea nu avea importanţă.
            Ea oricum dispărea de pe ecran. Nu era nimic altceva decât o posibilitate. Nu avea cum să
            se decidă ce va fi, cum va fi, când va fi. Poate chiar astăzi – sau mâine. O fată traversează
            strada, asta era toată povestea.
     25            A cântărit plicul în mâini ca şi cum greutatea ar fi fost în măsură să dea o explicaţie
            anticipată existenţei lui. Un plic alb, cu numele şi prenumele lui scrise corect pe o parte.
            Expeditorul, dintr-o secretă sensibilitate pentru anonimat, semna cu un A rotunjit în felul unei
            fandări complicate de nenumărate titluri nobiliare. Era un fel de a deschide o groază de uşi.
            Înainte de a deschide scrisoarea, a mirosit-o. Probabil că aşa făcea şi un câine poliţist antrenat
     30     la Scotland Yard. Mirosea vag a parfum, ceva ce putea să fi rămas în textura plicului sau să
            facă parte din compoziţia lui. Un clei mai special. Dacă n-ar fi fost acel A, nu şi-ar fi apropiat
            nasul de ea. Dar acel A îndemna la cercetări aprofundate.

                                       Angelo Mitchievici, Dragostea va începe mâine, în vol. Cinema (2009)


      (a)      Cum creează autorul metafora imaginii de film în fragment?

      (b)      Prin ce mijloace creează autorul senzația de autenticitate?
                                                 –3–                   m15/1/AXrom/SP1/rum/TZ0/XX

2.

                                                 Altare

                             Iluzia schiţează o navă fermecată,
                             Superbă nereidă, pe-abisuri verzurii,
                             Prin lumile fantastici, în nopţi de frenezii,
                             Vrea sufletu-mi cu tine oceane să străbată.

                         5   Cutreierând pe valuri, neancorând vreodată,
                             În portul de ascunde cinism, sălbăticii,
                             Uitând şi munţi şi crânguri pe mările pustii,
                             Voi aduna din haos speranţa spulberată.

                             Prin spaţii de smaralde, topaze şi safire,
                        10   Trecutul stins în lupte, veghere şi mâhnire,
                             De-o altă vieţuire, prin vrăji, e alungat.

                             Detunător decorul de-oraş grotesc tresare,
                             Disting în mii de glasuri al vrajbei şuierat,
                             Şi, poate numai visul a închegat altare.

                                                                      Nicolae Davidescu, Inscripții (1916)


     (a)   Prin ce mijloace construieşte autorul imaginea lumii imaginare?

     (b)   Cum contribuie titlul la crearea sensului în poem?
