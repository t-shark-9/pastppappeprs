m15/2/ABITA/HP1/ITA/TZ0/XX/T




Italian B – Higher level – Paper 1
Italien B – Niveau supérieur – Épreuve 1
Italiano B – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 h 30 m


Text booklet – Instructions to candidates
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

Livret de textes – Instructions destinées aux candidats
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

Cuaderno de textos – Instrucciones para los alumnos
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




                                                                                              2215 – 2268
     6 pages/páginas                                      © International Baccalaureate Organization 2015
                                                  –2–                     M15/2/ABITA/HP1/ITA/TZ0/XX/T

Testo A


                    Italiani che emigrano in Cina: Scambio e cooperazione




          Per il Progetto A.M.I.C.O., Analisi della Migrazione degli Italiani in Cina Oggi, sono state
           intervistate persone che hanno deciso di trascorrere diversi anni in Cina. In queste
           interviste si capisce tra l’altro che i giovani italiani sono spinti inizialmente da un forte
           desiderio di conoscere, approfondire e praticare la lingua e la cultura cinese, ma riescono
 5         alla fine a costruirsi una vera e propria prospettiva di vita. Certamente questo accade
           anche a causa delle difficoltà di vario tipo incontrate in patria, dovute soprattutto
           all’attuale crisi economica.

          Lo sforzo di innovazione e miscela culturale, che queste persone riescono ad effettuare,
           porta loro un arricchimento personale che costituisce un valore importante nell’attuale
10         mondo globalizzato. Essi apprezzano in particolare l’intreccio cosmopolitico che le
           megalopoli cinesi riescono ad offrire sempre più.

          Analizzando le esperienze concretamente realizzate, vediamo che sono della natura
           più svariata: da qualche piccolo imprenditore che crea luoghi di ricreazione e socialità,
           all’artista affermato che entra in contatto con i settori degli ambienti culturali. Ci si rende
15         conto di quanto sia essenziale promuovere la miscela tra l’impronta italiana e quella
           cinese.

          Un discorso a parte va svolto per i rappresentanti del mondo accademico e della ricerca,
           i quali danno un apporto davvero notevole al trasferimento di know-how* da un Paese
           all’altro in differenti campi.

20        Molti operatori professionali ed economici sono poi anche dei messaggeri della cultura
           italiana in senso lato, specie in settori strategici per l’Italia come la moda, il design,
           la gastronomia, la sostenibilità ambientale, il turismo, ma anche in altri, come la cucina e
           il calcio.

          L’azione delle istituzioni italiane è però ancora eccessivamente discontinua e di breve
25         durata. Alcuni giovani imprenditori italiani hanno inoltre espresso il desiderio di avere dei
           rappresentanti dei loro interessi economici veramente efficaci, che siano capaci di cogliere
           effettivamente le problematiche locali, per far sentire la voce di chi opera sul posto.
           Ci sembra, quindi, che molto resti da fare per una crescita economica comune e condivisa.

                                                            Fabio Marcelli, www.ilfattoquotidiano.it (2013)

* know-how: capacità ed esperienza in campo tecnologico
                                                    –3–                      m15/2/ABITA/HP1/ITA/TZ0/XX/T

Testo B


                                              Generazione sdraiati

           L’insufficienza, la vulnerabilità, la fragilità, il senso dei propri
            limiti, non sono ingredienti nocivi all’esercizio della professione di
            genitore. È da questa riflessione che trae ispirazione Gli sdraiati,
            il nuovo, imperdibile, libro di Michele Serra che racconta la sua
 5          testimonianza singolare di padre.

           Il padre di cui ci parla Serra attraverso il suo caso personale non ha
            più a che fare con truppe di figli intimoriti dalla sua potenza titanica,
            né con figli ribelli che contestano la sua azione repressiva. Non si
            era mai visto prima che i ragazzi preferiscano trascorrere la mattina
10          nei loro letti anziché unirsi ai “vecchi” per andare a lavorare. Una
            mutazione antropologica. Michele Serra la sintetizza come passaggio dalla posizione
            eretta a quella orizzontale: eccoli, gli sdraiati, avvolti nelle loro felpe e circondati dai loro
            oggetti tecnologici come fossero prolungamenti post-umani del corpo e del pensiero.

           Eccoli i figli di oggi, quelli che preferiscono la televisione allo spettacolo della natura,
15          che non amano le bandiere dell’Ideale, vivono in un mondo dove “tutto rimane acceso,
            niente spento, tutto aperto, niente chiuso, tutto iniziato, niente concluso”. Sono i
            consumisti perfetti, che hanno “bisogno che ognuno bruci più di quanto lo scalda,
            mangi più di quanto lo nutre, l’illumini più di quanto può vedere, compri più di quanto
            lo soddisfa”.

20         Il figlio non sceglie la via dell’opposizione ideologica, della lotta senza quartiere,
            della rabbia e della rivolta contro i padri. Egli sembra piuttosto appartenere ad un
            altro mondo. Così lo guarda suo padre. Senza giudizio, ma come si guarda qualcosa
            di irraggiungibile. Gli sdraiati sembra facciano fallire ogni possibilità di dialogo. La parola
            non circola. Sembra vivano in un mondo chiuso allo scambio. Sia detto senza alcun
25          moralismo, precisa Serra. Non è né bene, né male; è una mutazione, “è l’evoluzione
            della specie”.

           Gli sdraiati è un libro tenerissimo dove la consueta ironia e la forza satirica che tutti
            amiamo in Michele Serra si alterna a momenti di bellezza pura della scrittura.
            Come quando racconta con stupore la scoperta dell’abitudine del figlio ipertecnologico
30          di raggiungere il tetto della scuola per guardare le nuvole, o quando osserva stupefatto
            il figlio oltrepassarlo sul sentiero di montagna che egli dubitava avrebbe mai potuto
            percorrere sino in fondo.

           Nel romanzo vediamo una guerra tra giovani e vecchi. L’alter ego* di Serra,
            Brenno Alzheimer, sa che sono i giovani a dover vincere la guerra tra giovani e “vecchi”,
35          perché sono “la bellezza, la natura e la vita che devono vincere”. Il segreto più grande
            nel rapporto tra le generazioni è quello di saper amare la vita del figlio anche quando
            la nostra inizia la fase del suo declino. Non avere paura del proprio tramonto è la
            condizione per la trasmissione del desiderio da una generazione all’altra.

                                                               Massimo Recalcati, www.repubblica.it (2013)


* alter ego: il personaggio del romanzo che sembra rappresentare l’autore

                                                                 Turn over / Tournez la page / Véase al dorso
                                                    –4–                      m15/2/ABITA/HP1/ITA/TZ0/XX/T

Testo C


             Chi ha paura dell’e-book
             Una rivista ha appena dedicato un numero all’avvento dell’e-book e alle sue
             conseguenze sul mondo del libro, sulle modalità e le condizioni della lettura. Per
             capire come e perché, ecco le sintesi di quattro degli interventi proposti dalla rivista.

            Per A. G., editore, tra dieci anni la sua casa editrice
             continuerà a pubblicare “moltissimi libri di carta, con tirature
             iniziali più basse, ma compensate dalle vendite degli e-book
             e da un ricorso più frequente al print on demand *”. Da qui la
 5           posizione di debolezza dei librai, che occorre aiutare, perché,
             se dovessero scomparire, non sarebbe più possibile vendere
             le opere che non si prestano a una diffusione digitale (i libri
             d’arte o i libri per l’infanzia).

            A. C., storico della letteratura, conferma che l’universo digitale consente agli studiosi
10           di lavorare su libri rari e fuori catalogo. Leggere su uno schermo collegato alla rete sta
             però trasformando radicalmente le modalità di fruizione del testo, favorendo una lettura
             sempre più nomade e frammentaria. Occorre domandarsi se le nuove generazioni
             sapranno ancora leggere in maniera intensiva, paziente e concentrata, modalità che
             poco si addice all’universo digitale.

15          F. B., economista della cultura. Per la studiosa il processo di smaterializzazione
             del libro consentirà di ridurre i costi di stampa, trasporto e magazzino, sebbene per
             gli editori e i distributori la diminuzione dei volumi distribuiti comporterà significative
             perdite di fatturato. Inoltre con l’universo digitale, “l’offerta diventa infinita, la scarsità
             quindi si sposta” all’attenzione e per captare l’attenzione del lettore – che è “errante
20           e scivola di continuo da un contenuto all’altro” – occorreranno nuovi strumenti di
             diffusione e necessarie nuove pratiche commerciali a vantaggio di abbonamenti,
             acquisto per capitoli, lettura in streaming, prezzi variabili nel tempo, ecc.

            P. A., critico e scrittore. Il libro elettronico “non assassinerà né il messaggio né la
             lettura”, ma anzi risolverà due problemi del lettore contemporaneo, “l’ingombro e il
25           nomadismo”. Il giorno in cui l’e-book si libererà dell’eredità del libro di carta, cessando
             d’imitarlo, “diventerà l’avvenire del libro”. E se da un lato il critico riconosce che la
             lettura su schermo perturba la memoria spaziale, non permettendo di ricordarsi la
             posizione esatta di una parola o di una frase, dall’altro sottolinea che il libro di carta
             è ormai diventato un oggetto di lusso e che “la vittima annunciata del libro elettronico
30           sarà il libro tascabile”.

                                                 Fabio Gambaro, www.repubblica.it (testo adattato) (2012)



* print on demand: stampa o pubblicazione su richiesta
                                              –5–                    M15/2/ABITA/HP1/ITA/TZ0/XX/T

Testo D


                                    Un paese, un’identità
         C’è una ragione perché sono tornato in questo paese, qui e non invece a Canelli, a
          Barbaresco o in Alba. Qui non ci sono nato, è quasi certo; dove sono nato non lo so;
          non c’è da queste parti una casa né un pezzo di terra né delle ossa ch’io possa dire
          “Ecco cos’ero prima di nascere”. Non so se vengo dalla collina o dalla valle, dai boschi
 5        o da una casa di balconi. La ragazza che mi ha lasciato sugli scalini del Duomo di Alba,
          magari non veniva neanche dalla campagna. Chi può dire di che carne son fatto?

         Ho girato abbastanza il mondo da sapere che tutte le carni son buone e si equivalgono,
          ma è per questo che uno si stanca e cerca di mettere radici, di farsi terra e paese,
          perché la sua carne valga e duri qualcosa di più che una stagione.

10       Se sono cresciuto in questo paese, devo dir grazie alla Virgilia, a Padrino, tutta gente
          che non c’è più, anche se loro mi hanno allevato solo perché l’ospedale di Alessandria
          li pagava ogni mese. Padrino aveva allora il casotto di Gaminella, la capra e quella riva
          dei noccioli.

         L’altr’anno, quando tornai la prima volta in paese, venni quasi di nascosto a rivedere
15        i noccioli. Vidi il casotto, ma intorno gli alberi e la terra erano cambiati; la macchia
          dei noccioli era sparita. M’ero sempre aspettato qualcosa di simile, ma non mi ero
          mai aspettato di non trovare più i noccioli. Voleva dire ch’era tutto ﬁnito. La novità
          mi scoraggiò. Capii lì per lì cosa vuol dire non essere nato in un posto, non averlo nel
          sangue, tanto che un cambiamento di colture non importi. Io stesso, se di quella riva
20        fossi stato il padrone, l’avrei magari tagliata. Ma intanto, adesso mi faceva l’eﬀetto
          di quelle stanze di città dove si aﬃtta, si vive un giorno o degli anni, e poi quando si
          trasloca restano gusci vuoti.

         Un paese ci vuole, non fosse che per il gusto di andarsene via. Un paese vuol dire non
          essere soli, sapere che nella gente, nelle piante, nella terra c’è qualcosa di tuo,
25        che anche quando non ci sei resta ad aspettarti.

         Ma non è facile starci tranquillo. Da un anno che lo tengo
          d’occhio e quando posso ci scappo da Genova, mi sfugge di
          mano. Possibile che a quarant’anni, e con tutto il mondo che ho
          visto, non sappia ancora che cos’è il mio paese? C’è qualcosa
30        che non capisco. Qui mi piace, ma non basta. Mi piace anche
          Genova, mi piace sapere che il mondo è rotondo e avere un
          piede sulle passerelle. Nuto, il mio amico, che non si è mai
          allontanato dal suo paese, dice che per farcela a vivere in
          questa valle non bisogna mai uscirne.

                                                               Cesare Pavese, La luna e i falò (1950)




                                                           Turn over / Tournez la page / Véase al dorso
                                                   –6–                     m15/2/ABITA/HP1/ITA/TZ0/XX/T

Testo E


              Benvenuti nell’era dell’invertising

             Il primo banner fu una vera rivoluzione: quando il magazine
              californiano Wired pubblicò sul sito HotWired una striscia
              orizzontale dove c’era scritto: “Hai mai cliccato con il tuo
              mouse qui sopra? Lo farai”, tutti sapevano che nulla
 5            sarebbe più stato come prima. Era nata la pubblicità online
              e faceva quello che ha sempre fatto la pubblicità: far vendere
              prodotti. Era il 25 ottobre 1994.

             Quasi diciotto anni dopo arriva un nuovo tipo di pubblicità: il
              banner 2.0. È un’altra data da ricordare: il 19 marzo
10            del 2012. Quel giorno sul blog ufficiale di un famoso motore
              di ricerca è apparso un post breve intitolato: “Un nuovo modo
              per accedere a contenuti di qualità online”. Il nuovo modo è una piattaforma per fare
              una cosa che la pubblicità non ha fatto mai: invece di vendere qualcosa ai consumatori,
              compra la loro opinione, scopre come la pensano.

15           Il capo del dipartimento economico di un famoso motore di ricerca dice: “Funziona così.
              Le aziende, soprattutto quelle che non potrebbero permettersi ricerche di mercato,
              creano un sondaggio con il quale riescono a sapere che prodotto vogliono i loro
              potenziali clienti. Se preferiscono un certo colore, una certa forma, un certo prezzo.
              Gli utenti completano le domande del sondaggio al fine di accedere ai contenuti a
20            pagamento del sito. E gli editori vengono remunerati quando gli utenti completano
              il sondaggio e questo rappresenta per loro un’alternativa al modello classico di far
              pagare i contenuti.”

             Per sondaggi generici, il motore di ricerca riceve dai dieci ai cinquanta centesimi
              a risposta. Ma il punto non sono i soldi. È il ribaltamento di prospettiva: il motore
25            di ricerca, che pure ha costruito un impero sulla pubblicità online mirata, sta battendo
              da mesi una strada nuova per consentire alle aziende non di vendere prodotti
              cliccando su un banner, ma di comprare opinioni. Questa cosa è il banner 2.0 di
              cui si fantastica da anni, ma in realtà dal punto di vista filosofico è molto di più: “È il
              passaggio dall’advertising all’invertising”, spiega Paolo Iabichino, direttore creativo di
30            Ogilvy e autore nel 2010 di un libro diventato cult chiamato proprio “Invertising”.

             “Parliamo di un nuovo atteggiamento, che la tecnologia rende finalmente possibile.
              L’invertising è un modo per aprire, attraverso la pubblicità, un dialogo con le persone.
              Farle partecipare.” È una vera e propria inversione di marcia della pubblicità, dove la
              creatività diventa fondamentale per [ – X – ] l’attenzione del pubblico. Il dialogo si
35            sostituisce ai monologhi della réclame*, la comunicazione [ – 52 – ] conversazione.
              Come dice una campagna pubblicitaria di una marca di computer, siamo entrati nell’era
              in cui il cliente non solo ha sempre ragione, ma si deve [ – 53 – ] starlo a sentire per
              capire che prodotto [ – 54 – ].

                              Riccardo Luna, www.repubblica.it e www.invertising.it (testi adattati) (2012)

* réclame: la pubblicità
