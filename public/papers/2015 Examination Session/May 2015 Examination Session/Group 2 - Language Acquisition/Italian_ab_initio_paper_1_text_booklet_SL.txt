m15/2/ANITA/SP1/ITA/TZ0/XX/T




Italian ab initio – Standard level – Paper 1
Italien ab initio – Niveau moyen – Épreuve 1
Italiano ab initio – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 h 30 m


Text booklet – Instructions to candidates
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

Livret de textes – Instructions destinées aux candidats
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

Cuaderno de textos – Instrucciones para los alumnos
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




                                                                                              2215 – 2817
     6 pages/páginas                                      © International Baccalaureate Organization 2015
                                                   –2–                    M15/2/ANITA/SP1/ITA/TZ0/XX/T

Testo A


                     Gli asparagi bianchi di Bassano
 Vuoi mangiare qualcosa di diverso? Qualcosa di naturale, ma speciale, con un gusto unico?
 Qualcosa di semplice ma molto particolare, che ti fa bene e non ti fa ingrassare?

 Hai mai provato gli asparagi di Bassano?

 RICONOSCILI
 Sono bianchi, lunghi tra i 18 e i 22 cm e hanno un diametro centrale di 11 mm. Sono dritti e hanno
 un profumo fresco. Il gusto è particolare e caratteristico: prima sono dolci e poi lasciano in bocca un
 sapore leggermente amaro. Questa verdura si coltiva soltanto nella zona di Bassano del Grappa, in
 provincia di Vicenza, nel nord-est del territorio italiano.

 COMPRALI
 Al mercato o al supermercato, gli asparagi si vendono a mazzi che possono pesare da 0,5 a 3 kg.
 In ogni mazzo, gli asparagi sono di lunghezza simile e sono legati insieme. I veri asparagi bianchi di
 Bassano hanno anche un’etichetta che li rende riconoscibili. Sull’etichetta, che è verde, c’è il disegno
 di un mazzo di asparagi bianchi. Intorno al mazzo di asparagi, c’è il disegno di un altro oggetto, che li
 tiene insieme e che ha la forma di un ponte, il famoso “Ponte degli Alpini” – il simbolo di Bassano.

 GUSTALI
 Gli asparagi bianchi di Bassano non sono soltanto buonissimi, ma sono un alimento prezioso perché
 sono ricchi di proprietà: fanno bene alla salute perché “puliscono” lo stomaco e l’intestino, aiutandoci
 a digerire bene e a superare la debolezza ﬁsica e mentale; inoltre sono utili nelle diete dimagranti
 perché 100 g di asparagi contengono solo 24 calorie.




                                 Adattato da “Sei Magazine”, supplemento a Il Giornale di Vicenza (2013)
                                              –3–                    M15/2/ANITA/SP1/ITA/TZ0/XX/T

Testo B


      Pietro Bonamin, un giovanissimo
            golﬁsta promettente
 Introduzione
 Fuori dall’Italia, per esempio negli Stati Uniti, è
 normale che i bambini imparino a giocare a golf
 appena hanno l’età per andare a scuola. Qui da noi,
 dove questo sport non è molto popolare, si comincia
 un po’ più tardi. Molti genitori italiani sono convinti
 che gli impegni sportivi interferiscono con gli impegni
 di scuola dei loro ﬁgli.

 Abbiamo incontrato Pietro Bonamin, nato nel 2000,
 un giovane golﬁsta promettente che gioca da due
 anni e mezzo e da un anno partecipa a competizioni. Pietro, nel suo primo anno di gare,
 ha già vinto molti premi importanti. Lui dice che il suo sport lo aiuta a migliorare la
 concentrazione e a fare di lui un ragazzo rispettoso degli altri e responsabile nella vita.

 Domanda 1      Pietro, come mai giochi a golf?
 Pietro         Ogni campo da minigolf che vedevo, volevo provarlo. La mia passione è
                cominciata da lì.

 Domanda 2      Perché hai scelto il golf?
 Pietro         Perché mi sono sempre piaciute la precisione e le regole.

 Domanda 3      Quali cose ti piacciono di più del golf?
 Pietro         Sicuramente i paesaggi unici che hai intorno quando giochi ed anche la
                possibilità di conoscere nuove persone, che alla ﬁne della gara diventano
                amici.

 Domanda 4      È uno sport adatto a chi, come te, va ancora a scuola? Rimane
                tempo per studiare?
 Pietro         Direi di sì. Io riesco ad andare a scuola, a studiare e ad allenarmi, perché
                i tempi di queste attività non interferiscono fra loro. Inoltre, questo
                sport richiede molta concentrazione, come lo studio. Forse questo sport
                richiede ancora più concentrazione dello studio. Questo mi aiuta a scuola,
                perché riesco a seguire le lezioni con grande attenzione e ad essere molto
                concentrato quando studio.

 Domanda 5      Quanto allenamento è necessario?
 Pietro         Con il mio club faccio due allenamenti di due ore alla settimana,
                d’inverno; in estate, invece, sto tutto il giorno sul campo.

                             Adattato da “Sei Magazine”, supplemento a Il Giornale di Vicenza (2013)




                                                           Turn over / Tournez la page / Véase al dorso
                                                  –4–                    M15/2/ANITA/SP1/ITA/TZ0/XX/T

Testo C



                                        Meglio vivere
                                         in città o in
                                         campagna?

      Anna, 16 anni

      Vivo in un paesino di circa 1.300–1.400 abitanti. Credo di essere fortunata e sfortunata allo
      stesso tempo. La sfortuna è che quando così poche persone vivono nello stesso posto i servizi
      sono pochi ed essenziali; gli abitanti parlano troppo e spesso male degli altri (e questa è una
      gran brutta cosa!) e non è facile arrivare alla città più vicina. Il bello della campagna è il
      contatto con la natura; personalmente, essendoci nata, non lo cambierei per nulla al mondo.
      Vivendo poi in pianura, adesso che è inverno, c’è una cosa che amo moltissimo: la nebbia.
      Meravigliosa, rende ogni paesaggio davvero magico. Amo il fatto che dalle nove di sera non
      c’è più trafﬁco, che guardando dalla ﬁnestra non vedo luci oltre a quelle della mia strada, nei
      campi… E che silenzio c’è tutto intorno! Tre giorni di vita in città, a Milano, mi sono bastati. Ho
      avuto problemi agli occhi per lo smog, mal di testa per il troppo trafﬁco e anche se conoscevo
      la città da anni mi sentivo persa, disorientata, qualcosa di strano. In effetti il mio senso
      dell’orientamento è buono solitamente. Campagna quindi, spero per tutta la vita!


      Barbara, 17 anni

      Io sono fortunatissima! Vivo a 30 km da Torino. Ed è facile andare in città: ci sono treni
      ogni mezz’ora e mezzi pubblici efﬁcienti. Il mio paese ha tutto (stazione, ospedale, 5 scuole
      superiori, 2 scuole medie, 4 supermercati, ristoranti, pizzerie, un centro sempre movimentato)
      anche se non è eccessivamente grande (15.000 abitanti). C’è perﬁno un aeroporto a soli 15–20
      minuti da casa mia. Quindi abitare qui è perfetto! Comunque, se dovessi scegliere, sceglierei
      città! Davvero, non posso stare in campagna… Mi viene malinconia! Va bene per un weekend,
      ma poi ho bisogno di tornare al mio caos . Sono una cittadina!


      Chiara, 15 anni

      La mia vita cambia radicalmente dall’estate all’inverno perché abito al mare. In estate è peggio
      che stare in centro città all’ora di punta; però è bellissimo perché hai negozi aperti sempre,
      vie che diventano totalmente pedonali, 7 discoteche vicine, il parco acquatico sempre aperto…
      Adesso, invece, in inverno non c’è proprio niente da fare. Soprattutto per noi ragazzi che, se
      vogliamo divertirci, anche solo andare al cinema, dobbiamo prendere la macchina e spostarci
      da qui. Meno male, però, che sto in una casa dove c’è un ampio giardino, l’orto e gli alberi.
      Dietro casa c’è un campo quindi direi che abito in una zona campagnola del mare. Le città mi
      piacciono ma farei fatica a viverci. Ho bisogno dell’orizzonte aperto del mare, e poi passeggiare
      al mare in inverno è magniﬁco.
                                            –5–                    m15/2/anIta/sP1/ita/TZ0/XX/t

Daniele, 18 anni

Io abito in periferia, a 5 minuti dal centro della città. Mi piace molto stare qui perché non sono
isolato, ma ho la mia tranquillità, cosa che in città spesso manca. Inoltre, ci vuole un attimo
ad essere in pieno centro e posso spostarmi facilmente. Penso proprio che non riuscirei a stare
lontano dalla città, sono nato e cresciuto qui… In campagna mi sentirei troppo isolato e solo.
La mia famiglia ha una casa in campagna, in un paesino di 1.000 abitanti, e, a volte, ci vado in
estate. C’è solo gente adulta, devi fare tantissima strada in macchina per raggiungere il paese
(neanche città) più vicino e con un po’ di vita e movimento. Inoltre, non ci sono negozi, solo
alimentari. Insomma, è vero che il posto è molto bello (in inverno c’è la neve e si può andare a
cavallo), ma è una noia! Ogni volta che andiamo lì mi viene la depressione e non scherzo.

                                                                        Adattato da vari testi (2013)




                                                        Turn over / Tournez la page / Véase al dorso
                                                   –6–                     M15/2/ANITA/SP1/ITA/TZ0/XX/T

Testo D


                                        Il Ferragosto
     Se vi trovate in Italia il 15 agosto, ricordatevi che
      questa è una giornata in cui è assolutamente
      impossibile fare spese: non trovereste neanche
      un negozio aperto. È anche difﬁcile trovare posto
      al mare o in montagna. Infatti, in questo giorno
      di festa, gli italiani abbandonano le città, dove fa
      troppo caldo. Tutti vanno in spiaggia o sui monti, a
      cercare un po’ di fresco. Quindi in città restano solo
      i turisti che si godono i monumenti artistici e le vie
      storiche in tutta tranquillità, visto che la maggioranza
      degli abitanti sono lontani e, quindi, c’è poco trafﬁco.
      Si tratta di una festa popolare molto importante in
      Italia che ha preso il nome di Ferragosto.

     Il nome della festività deriva dal latino feriae Augusti (riposo di Augusto), in onore di Ottaviano
      Augusto, primo imperatore romano, da cui prende il nome il mese di agosto. Era un periodo
      di riposo e di festeggiamenti che prendeva origine dalla tradizione dei Consualia, feste che
      celebravano la ﬁne dei lavori agricoli, dedicate a Conso. Nella religione romana, Conso era il dio
      della terra e della fertilità. In tutto l’Impero si organizzavano feste e corse di cavalli. I contadini
      mettevano ﬁori sugli animali che normalmente aiutavano nei lavori dei campi, per renderli più
      belli. Inoltre, di solito, in questi giorni i contadini facevano visita ai proprietari dei terreni per
      portare i loro auguri, ricevendo in cambio del denaro.

     La festa è stata adottata dalla Chiesa cattolica nel VII secolo e ﬁssata il 15 agosto.


                                                                            Adattato da www.focus.it (2013)
