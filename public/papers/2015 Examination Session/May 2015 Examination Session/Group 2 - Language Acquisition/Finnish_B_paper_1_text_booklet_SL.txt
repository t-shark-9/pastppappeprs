m15/2/abfin/sP1/FIN/TZ0/XX/t




Finnish B – Standard level – Paper 1
Finnois B – Niveau moyen – Épreuve 1
Finés B – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 h 30 m


Text booklet – Instructions to candidates
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

Livret de textes – Instructions destinées aux candidats
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

Cuaderno de textos – Instrucciones para los alumnos
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




                                                                                              2215 – 2235
     5 pages/páginas                                      © International Baccalaureate Organization 2015
                                                    –2–                     M15/2/ABFIN/SP1/FIN/TZ0/XX/T

Teksti A



KORSO
Korso on omaperäinen ja tuore suomalainen elokuva. Korso on
mielentila, sanotaan elokuvan mainoslauseessa. Se on aika ankea
mielentila. Vantaalainen lähiö kuvataan paikkana, jossa on likaista ja
rumaa, ollaan sitten kotona, keskiolutbaarissa tai sohjoisilla kaduilla.
Elokuvan keskushahmo on parikymppinen Markus (Mikko Neuvonen),
joka asuu äitinsä ja pikkusiskonsa Hetan (Iida Lampela) kanssa
nuhruisessa ja ahtaassa asunnossa. Isä on muuttanut Ruotsiin,
missä hänellä on uusi perhe. Ammattikoulu on jäänyt Markukselta
kesken, ja hänen päivänsä kuluvat lähinnä kavereiden kanssa
lorvien. Markuksella on kaksi hyvää ystävää. Vänä (Niko Vakkuri)
on iloinen läpänheittäjä. Hartikainen (Iiro Panula) on tasainen ja kiltti
nuorukainen, joka haaveilee omakotitalosta.

Markuksella on suuri haave: hän on innostunut koripallosta ja haluaa matkustaa New Yorkiin
katukoriskilpailuihin. Tavallisen vantaalaispojan unelma koristähteydestä tuntuu hieman liioitellulta.
Markus treenaa kuitenkin koristaitojaan ja hankkii rahat lentolippuun. Lippuun tarvittava summa ei ole
aivan pieni, mutta rahoitus järjestyy yllättävän helposti, kun pikkurikollinen Murikka (Petri Manninen)
lainaa rahat. Korsosta New Yorkiin on kuitenkin pitkä matka, ja velan takaisinmaksu koittaa aivan
liian pian.

Korso on ohjaaja Akseli Tuomivaaran ensimmäinen pitkä elokuva. Korsolla hän hyppää saman tien
yhdeksi Suomen kärkiohjaajista. Tuomivaara on luonut vantaalaislähiön elämästä karun elokuvan.
Lähiö on kuin henkinen vankila, josta ei pääse pakenemaan. Korso ei silti ole ahdistava elokuva.
Siinä on voimaa ja jännitettä, joka kantaa ensiminuuteilta viimeisiin kuviin saakka.

Markusta esittävässä Mikko Neuvosessa on vähäeleistä herkkyyttä, ja hän tekee Markuksesta
uskottavan ja elävän roolihahmon. Samanoloisia tyyppejä kävelee lähiöissä vastaan. Korsossa onkin
parasta se, että se ei tunnu näytellyltä teatterilta. Käsikirjoittajat Kirsikka Saari ja Jenni Toivoniemi
selvästi tuntevat lähiömaailman ja sen ihmiset. Dialogi on aitoa ja rehellisen tuntuista, taatusti
katu-uskottavaa. Ohjaaja ja käsikirjoittajat ovat uutta nousevaa elokuvasukupolvea, joka ei ole
kangistunut kaavoihin vaan tekee omaäänistä elokuvaa.

                                                       Jussi Huhtala, www.episodi.fi (27. helmikuuta 2014)
                                                    –3–                     m15/2/abfin/sP1/FIN/TZ0/XX/t

Teksti B

     Nuortennetti » Minä ja media » Usein kysytyt kysymykset » Koukussa peleihin



      Koukussa peleihin
      Kysymykset on koottu Nuortennetin keskustelufoorumille
      tulleista viesteistä, joita kysytään usein tai joihin tarvitaan
      asiantuntijan vastauksia.

      Kysymys:
      Olen nykyään koko ajan tosi väsynyt. Vika on yhdessä nettipelissä. Sitä on pakko pelata öisinkin,
 5    kun amerikkalaiset pelikaverit ovat silloin hereillä. Taidan olla vähän koukussa, kun kesken
      koulupäivänkin tekisi mieli pelaamaan ja ajatukset pyörii vaan siinä pelissä. Koulunkäynnistä ei
      tule yhtään mitään, kun en jaksa keskittyä. Päätä särkee melkein koko ajan, johtuiskohan sekin
      tosta pelaamisesta.

      Vastaus:
      Hyvä, että tunnistat koukuttumisen merkkejä itsessäsi, ja osaat hakea apua! Se on ensimmäinen
10    askel parempaan. Selvää on, että sinun pitää rajoittaa öisiä pelisessioita esimerkiksi siten, että
      pelaat öisin vain lomalla. Muutenkin peliaikaa pitää vähentää reippaasti. Jos se tuntuu liian
      vaikealta, ainoa ratkaisu on pelin lopettaminen kokonaan – ainakin joksikin aikaa.
      Joka tapauksessa sinun pitää asettaa rajat tietokoneenkäytöllesi. Käytä aikataulutuksen apuna
      vaikka kännykän hälytystä tai munakelloa.

15    Monet roolipelit on rakennettu niin, että niissä pärjätäkseen pitää pelata mahdollisimman paljon.
      Roolipelien virtuaalimaailma ei pääty periaatteessa koskaan, joten ne koukuttavat tehokkaammin
      kuin esimerkiksi tasohyppelypelit. Voisitko kuvitella pelaavasi toisentyyppisiä pelejä?

      Onko sinulla tietokone omassa huoneessasi? Voisitko sopia vanhempiesi kanssa, että koneesi
      siirrettäisiin perheen yhteisiin tiloihin ainakin joksikin aikaa? Onko sinulla muita harrastuksia
20    kuin pelaaminen? Jos ei ole, nyt kannattaa viimeistään hankkia. Keskity jonkin aikaa
      virtuaalimaailman ulkopuolisiin harrastuksiin ja kavereihin, niin huomaat, että mielekästä sisältöä
      elämään löytyy muualtakin kuin sieltä.

      Korostan vielä,  [ – X – ]  nukkuminen on todella tärkeää. Murrosikäinen nuori tarvitsee
      yössä unta noin 10 tuntia. Uni vaikuttaa kasvuun,  [ – 16 – ]  unen aikana erittyy
25    kasvuhormonia. Riittävä uni edistää luovuutta ja helpottaa päättelykykyä.  [ – 17 – ]  ei nuku
      tarpeeksi, koulunkäyntikään ei suju, sillä univaje haittaa uuden oppimista ja lisää virheitä
      opinnoissa. Univajeesta on monenlaista haittaa terveydelle, sillä univaje voi edistää tiettyjen
      sairauksien,  [ – 18 – ]  diabeteksen, syntymistä. Päänsärkysi voi johtua pelaamisesta, väsymys
      voi  [ – 19 – ]  tuoda mukanaan myös päänsäryn.

                                                                                            www.mll.fi (2014)




                                                                  Turn over / Tournez la page / Véase al dorso
                                                   –4–                     m15/2/abfin/sP1/fin/TZ0/XX/t

Teksti C


     Positiivisen uutisen teko on vaikeampaa
                 kuin negatiivisen
      Jostakin on jäänyt mieleeni, että yhdysvaltalaisissa uutislehdissä jokaista seitsemäätoista
      negatiivista kirjoitusta kohden julkaistaan yksi positiivinen kirjoitus. Ehkä Suomessa suhdeluku
      ei ole sama, mutta jotain sinne päin. Synkkyys korostuu uutisvirrassa. Sille on hyvät perustelut.
      Kolari ja lento-onnettomuus kun ovat uutisia, eivät ne miljoonat matkat, jotka päätyvät
 5    onnelliseen kotiintuloon. Tsunami on uutinen, jokapäiväiset aallot runoutta.

      Me toimittajat olemme osa demokraattista järjestelmää. Journalismin tehtävä on vahtia
      vallanpitäjiä ja tehdä maailmasta parempi. Vahtimisen keskeinen väline on hyvin kehittynyt
      kyky epäillä. Ja sama kyky tekee positiivisten uutisten laatimisesta niin vaikeata. Negatiivisuus
      määrittää luonnollisesti eniten uutisosastoja. Uutisissa korostuu draama, eikä draamaa ole ilman
10    hyvää vastaan asetettua konnaa.

      Synkistely on kuitenkin alkanut ärsyttää yleisöä. Lukijat ja katsojat kaipaavat yhä enemmän
      hyviä uutisia ja kertomuksia onnistumisista. Helsingin Sanomat, kuten muutkin mediat, on jo
      pitkään rytmittänyt – vaihtelevin tuloksin – sisältönsä niin, että murheen joukossa on myös iloa
      ja onnistumista. Esimerkiksi kulttuurisivuilla kehutaan häpeämättä konsertteja, taidenäyttelyitä
15    ja teatteriesityksiä, jos ne ovat onnistuneita. Myös haastatteluissa ihmiset esiintyvät pääosin
      positiivisessa valossa. Muillakin tämän lehden osastoilla julkaistaan jatkuvasti juttuja, joiden
      sävy on valoisa.

      Miksi positiivisten kirjoitusten tekeminen on monelle toimittajalle vaikeampaa kuin
      negatiivisten? Yksi syy on se, että negatiivisuus on helpompaa. Negatiivisuus tai
20    näennäiskriittisyys on kuitenkin myös vankila, jonne on helppo jämähtää. On jälkiseurausten
      kannalta paljon vaarallisempaa ennustaa nousua kuin laskua. Palaute on armotonta, jos ennustaa
      nousua ja tuleekin lasku. En tiedä, uskoisivatko ihmiset edes kirjoitusta, jossa lueteltaisiin ne
      asiat, joissa vallankäyttäjät ovat onnistuneet. Mutta siihenkin meillä toimittajilla pitää
      olla rohkeutta.

25    Tohtori.fi -sivuston siteeraama Stanfordin yliopiston viestinnän professori Clifford Nassa sanoo,
      että negatiivinen asia  [ – 26 – ]  ihmisten mieliin paremmin. Syntipukki  [ – 27 – ]  evoluutio.
      Draama  [ – 28 – ]  villi-ihmisten selviytymiseen liittyviä tapahtumia. Kun alkuhistoriassa piti
      epäillä, että lähimmän puun takaa  [ – 29 – ]  hyökätä villipeto, nyt epäillään, että poliitikko tekee
      meille jotain pahaa kuten leikkaa sosiaaliturvaa.

30    Mutta miten toimittaja oppisi luottamaan, että myös positiivinen uutinen – siis muukin kuin
      sankaritarina – saattaa olla yhteiskunnallisesti merkittävä? Ainakin tässä lehdessä meille
      toimittajille korostetaan, että lehden pitää antaa lukijoille tasapainoisia aineksia, joiden varassa he
      voivat itse  [ – 30 – ]  oman mielipiteensä maailmasta.

                                                  Teemu Luukka, Helsingin Sanomat (8. helmikuuta 2014)
                                                  –5–                    m15/2/abfin/sP1/fin/TZ0/XX/t

Teksti D

                              Rakkaus pitää joskus salata
      Nuori lempi on harvoin suoraviivaista, mutta eri kulttuureista tulevien
      rakkaudessa on usein mukana ylimääräisiä kiemuroita. Niitä oiottiin
      Aamulehden ja Tampereen maahanmuuttajaneuvoston järjestämässä
      paneelikeskustelussa torstaina. Tarvetta keskustelulle on, sillä
 5    Tampereellakin moni nuoripari joutuu salaamaan seurustelunsa
      lähipiiriltään.

      – Kyllä se näin on. Meilläkin käy pariskuntia, jotka eivät saa olla
      yhdessä missään muualla, kertoi Niina Laitinen, joka toimii vastaavana
      nuorisotyöntekijänä kahvila Uniikissa Tampereen keskustassa.
10    Panelisteilta herui nuorille ymmärrystä. Afganistanista kotoisin oleva
      Nasima Razmyar saattoi puhua omasta kokemuksestaan. – Olin 27-vuotias, kun rakastuin.
      Sitä ennen olin pitkään miettinyt, mikä on minulle sallittua. Yläaste- ja lukioikäisenä en
      kokenut, että olisin voinut seurustella jonkun nuoren miehen kanssa.

      Maahanmuuttajanuorten vanhemmilla on syynsä vastustaa seurustelua. Laitinen kertoi
15    kahvilassa tapaamastaan irakilaisnuorukaisesta, jonka isä ei sallinut poikansa seurustelua
      suomalaistytön kanssa. – Kysyin pojalta, oletko ajatellut, että kenties isäsi pelkää jotakin.
      Paneelissa mukana ollut Mahmoud Machaal otaksui, että maahanmuuttajavanhemmilla voi
      olla kärjistynyt käsitys suomalaisten elämäntyylistä. Yleisössä istunut Doris Heikkilä halusikin
      rohkaista maahanmuuttajanuorten vanhempia tutustumaan suomalaisnuorten vanhempiin.
20    – Sillä tavalla saisi todellisen kuvan suomalaisesta perheestä.

      Nuorisotutkimusverkoston tutkija Marja Peltola muistutti, että maahanmuuttajavanhemmat
      voivat olla myös joustavia. – Aluksi vanhempien kanta voi olla ehdoton, mutta jos nuori pitää
      päänsä, kompromissi voi olla mahdollinen. Jos esimerkiksi ei sovi tavata toista iltaisin, tavataan
      sitten päivisin. Machaalkin uskoo, että avoimuus on tärkeää. – Pikkusalailu voi olla ihan
25    kivaakin, mutta avoimuus on avainasia, kun rakennetaan kestävää suhdetta.

      Kaikki panelistit ovat valinneet puolisonsa ilman painostusta. Badei Makhmour tapasi tulevan
      vaimonsa sienimetsässä. – Opiskelin hänen veljensä kanssa samassa koulussa. Veli halusi, että
      tutustun suomalaiseen kulttuuriin paremmin, ja hänen mielestään sienimetsä kuului siihen.
      Sisko lähti sinne mukaan. Machaalin kumppani löytyi 11 vuotta sitten työpaikalta. Razmyar
30    taas tapasi nykyisen kihlattunsa ravintolassa. – Se ei ollut paikka, jossa olin kuvitellut tapaavani
      tulevan kumppanini. Mutta hän oli fiksu ja alkoi heti puhua politiikkaa, kertoi eurovaaleissa
      ehdokkaana oleva Razmyar (sd).

      Razmyar myönsi, että myös hänellä oli suhteen alussa ennakkoluuloja: kumppaniehdokas
      toimi pankkimaailmassa, mikä tuntui Razmyarista erikoiselta. – Olin aina ajatellut, että
35    tuleva kumppanini on humanisti. Jouduin miettimään, onko meillä yhteisiä arvoja. Mutta
      kyllä humanisti ja taloustieteilijä voivat löytää rakkautta. Machaalkin uskoi, että kun kemiat
      kohtaavat, muut asiat ratkeavat. – Rakkaus ei koskaan katso kulttuuria eikä ihonväriä. Kun se
      iskee, jalat menee alta.

                                                        Sari Rautanen, Aamulehti (21. maaliskuuta 2014)
