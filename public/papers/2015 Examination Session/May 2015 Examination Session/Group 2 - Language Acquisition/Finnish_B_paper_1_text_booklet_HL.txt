m15/2/ABFIN/HP1/FIN/TZ0/XX/T




Finnish B – Higher level – Paper 1
Finnois B – Niveau supérieur – Épreuve 1
Finés B – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 h 30 m


Text booklet – Instructions to candidates
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

Livret de textes – Instructions destinées aux candidats
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

Cuaderno de textos – Instrucciones para los alumnos
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




                                                                                              2215 – 2232
     7 pages/páginas                                      © International Baccalaureate Organization 2015
                                                  –2–                    M15/2/ABFIN/HP1/FIN/TZ0/XX/T

Teksti A




                  Reseptit sähköistyvät vauhdilla
      Jo lähes kolme miljoonaa suomalaista on saanut sähköisen lääkemääräyksen. Tulevaisuudessa
      paperisista resepteistä luovutaan ehkä kokonaan. Suurin osa julkisen terveydenhuollon
      resepteistä kirjoitetaan jo sähköisesti. Kevään aikana järjestelmään liittyvät myös kaikki
      suurimmat yksityiset lääkäriasemat ja työterveyshuolto. Noin 2,9 miljoonaa suomalaista oli
 5    saanut vuoden loppuun mennessä sähköisen lääkemääräyksen. Yhteensä niitä oli kirjoitettu
      noin 20 miljoonaa. Potilas voi vielä halutessaan pyytää lääkäriltään paperisen reseptin,
      mutta tulevaisuudessa niistä on tarkoitus luopua kokonaan. Jo nyt suurin osa potilaista valitsee
      sähköisen reseptin.

      Reseptit pysyvät tallessa

      Sähköisellä reseptillä on monta etua: se ei voi ikinä hukkua, lääkkeet voi hakea mistä tahansa
10    apteekista ja mukaan apteekkiin tarvitaan vain Kela-kortti. Potilaalle e-resepti on maksuton.
      Myös apteekit ovat tyytyväisiä sähköiseen reseptiin, koska sen toimittaminen on usein jopa
      vanhaa paperireseptiä ripeämpää.

      Omia reseptitietoja voi katsella Omakanta-palvelussa osoitteessa www.kanta.fi. Sieltä
      voi tarkistaa, mitä lääkkeitä sinulle on määrätty ja paljonko reseptissä on lääkkeitä jäljellä.
15    Palveluun kirjaudutaan omilla pankkitunnuksilla tai sähköisellä henkilökortilla. Tulevaisuudessa
      Omakanta-palvelussa näkyvät myös muut terveystietosi, kuten hoitotiedot, laboratoriotulokset
      ja röntgenvastaukset. Suurin osa julkisesta terveydenhuollosta liittyy Potilastiedon arkistoon
      loppukevään ja syksyn aikana, yksityinen terveydenhuolto vuotta myöhemmin.

      Sähköisten palvelujen tietoturva on mietitty tarkasti. Omakanta-palvelussa näet, mikä
20    organisaatio on käynyt katsomassa tietojasi. Tietoja voivat katsoa ainoastaan potilasta hoitavat
      lääkärit, sairaanhoitajat ja apteekki potilaan suostumuksella.

      Uusiminen on helppoa

      Kun haluat uusia sähköisen lääkemääräyksesi, voit tehdä uusimispyynnön joko apteekissa tai
      omalla terveysasemallasi. Jos uusit reseptin apteekissa, ota mukaan Kela-korttisi.
      Mene reseptintoimitustiskille ja pyydä farmaseuttia uusimaan reseptisi. Osa apteekeista perii
25    uusimistyöstä pienen palvelumaksun, mutta kanta-asiakkaille se on usein ilmaista.

      Apteekista uusimispyyntö menee [ – X – ] terveysasemalle, jossa lääkemääräys on
      kirjoitettu. [ – 9 – ] resepti on uusittu, saat siitä tiedoksi tekstiviestin, jos olet ilmoittanut
      palveluun matkapuhelinnumerosi. [ – 10 – ] tiedät, milloin lääkettä voi mennä hakemaan
      apteekista. Tieto löytyy myös Omakanta-palvelusta. Lääkärin tulee uusia resepti kahdeksan
30    päivän kuluessa uusimispyynnöstä. Lääkäri voi myös todeta, että sinun tulisi tulla vastaanotolle
      lääkityksen tarkistamista varten. Tulevaisuudessa uusimispyynnön voi tehdä itsekin
      Omakanta-palvelussa. [ – 11 – ] monet potilaat ovat erityisesti toivoneet.


                                                        Virpi Ekholm, Apteekki Elixirin asiakaslehti 1/2014
                                                       –3–                      m15/2/ABfin/HP1/fiN/TZ0/XX/T

Teksti B


           Helsinki lisää julkisia graffitiseiniä – nollatoleranssille loppu
      Ensi kesänä Helsingissä voi maalata graffiteja
                    julkisilla seinillä

      Helsingin nuorisotoimenjohtaja Tommi Laitio
      empii. Hän tuijottaa taidokkaasti tehtyjä
      graffiteja pitkään. Sitten seuraa päätös, johon
      HS:n toimittaja ja kuvaaja pettyvät. ”En mä kyllä
 5    nyt noiden päälle lähde sotkemaan. Tulisi vähän
      setämiesfiilis”, Laitio puolustautuu Helsingin
      Arabianrannassa. Laitio ja rakennusviraston
      pomo Raimo K. Saarinen esittelevät HS:lle
      Helsingin luvallisten graffitiseinien suunnitelmia.
10    Tavoitteena on avata ensi kesäksi kolme uutta
      katutaideseinää nykyisten kahdeksan lisäksi.

      Helsingissä on ensi kesänä siis yksitoista julkista maalausseinää, joihin kuka tahansa voi tulla
      maalaamaan. Lisäksi katutaidetta pääsee luomaan Kiasman ympäristöön ja Helsingin tapahtumia
      kiertävän maalattavan katutaidevaunun kylkeen. ”Tämä on nuorisokulttuurin muoto, jolle on selvästi
15    tilausta. Meidän tehtävämme on tukea sitä”, Laitio sanoo. Myös rakennusviraston näkökulmasta
      luvalliset seinät ja muut maalauspinnat ovat järkevä tapa tukea graffitikulttuuria. ”On tärkeää, että
      nuoret voivat kokeilla tätä laillisesti, ilman pelkoa siitä, että jää kiinni ja saa merkinnän jonnekin
      rekistereihin”, kaupungininsinööri Saarinen sanoo.

      Laition ja Saarisen mukaan aiemmat esimerkit julkisista seinistä lupaavat hyvää. ”Meille on tärkeää,
20    ettei laiton töhrintä lisäänny. Tälle on selkeästi tilausta, joten on tärkeää, että maalaukset tehdään
      laillisesti ja valvotulle paikalle”, Saarinen sanoo. Luvallisten seinien luominen viestii siitä, että Helsinki
      on höllentänyt graffitipolitiikkaansa huomattavasti miljoonia maksaneen Stop töhryille -kampanjan
      jälkeen. ”Stop töhryille oli aikansa tuote, joka lähti sekä kiinteistönomistajien että sen ajan poliitikkojen
      tahdosta. Sillä saatiin töhryt pois, mutta eihän se ilmiötä minnekään poistanut”, Saarinen sanoo.

25    Sama pätee toisinpäin: julkiset maalausseinät eivät ole poistaneet luvattomia töhryjä. Helsingillä
      menee Saarisen arvion mukaan vuosittain parisataatuhatta euroa niiden siivoamiseen. ”Totta kai on
      tämä hardcore-porukka, joihin nämä luvalliset seinät eivät vaikuta. Sen taustalla on yleensä muitakin
      syitä kuin katukulttuuri”, Laitio sanoo. Hänen mukaansa avoimet maalausseinät eivät ole kuitenkaan
      ainakaan lisänneet töhryjä. ”Nuorisotoimeen on tullut näistä vain hyvää palautetta”, Laitio kehaisee.

30    Julkisten seinien menestyksen kannalta keskeistä on ollut se, että seiniä käyttävät myös graffiteja
      harrastavassa alakulttuurissa arvostetut tekijät. ”Jos haluaa vaikuttaa isoon massaan, niin on tärkeää,
      että ne kovimmat tyypit ottavat seinät omakseen. Muuten homma ei toimi”, sanoo seinien käytännön
      pyörittämisestä vastaava nuorisotyöntekijä Antti Salminen. Salmisella on itsellään pitkä tausta
      graffitien parissa. Hän kertoo syyn myös sille, miksi Laitio ja Saarinen eivät uskaltaudu maalaamaan
35    Arabianrannassa sijaitsevien maalausten päälle. ”Periaate on, että päälle pitäisi tehdä parempi työ”,
      hän nauraa. ”Sanailua päälle maalaamisesta saattaa kuulla, mutta ei siitä kukaan tosissaan
      nokkiinsa ota.”


                                                   Joonas Laitinen, Helsingin Sanomat (2. maaliskuuta 2014)



                                                                     Turn over / Tournez la page / Véase al dorso
                                                   –4–                    m15/2/ABfin/HP1/fin/TZ0/XX/T

Teksti C


                           Opas koululaisille: Näin luet maailmaa
                     Kaukaisten maiden tapahtumat vaikuttavat myös Suomeen
      Hyvät koululaiset.

      Ensin huonot uutiset. Maailmassa tapahtuu paljon ikäviä asioita. Ulkomaantoimittajat kertovat
      niistä jatkuvasti, tänäänkin. Sotia soditaan. Pommeja räjäytetään. Hirmumyrskyt tuhoavat
      tuhansien koteja. Köyhissä maissa lapsia kuolee sairauksiin, jotka oikeasti voitaisiin ehkäistä
 5    tai parantaa. Ulkomaanuutiset ovat siis usein synkkiä. Ne eivät ole synkkiä sen takia, että me
      toimittajat haluaisimme synkistellä. Ne ovat synkkiä sen takia, että ulkomaantoimittajien tehtävä
      on kertoa lukijoille maailman epäkohdista.

      Toimittajien tehtävä on todellakin vain kertoa. On sitten jokaisen oma asia, mitä tiedoilla
      tekee. Mitä tiedoilla kaukaisten maiden tapahtumista voi sitten tehdä? Alkajaisiksi voi ihan
10    vain viisastua. Suomi ei ole saari irrallaan muusta maailmasta. Kaukaisetkin uutiset vaikuttavat
      meihin. Ilmiötä kutsutaan hienosti globalisaatioksi. Globalisaatio tarkoittaa sitä, että ihmiset,
      tavara ja tieto liikkuvat planeettaa ristiin rastiin. Liike on nopeampaa kuin koskaan aiemmin.
      Sitä on myös enemmän. Maailma on siis ikään kuin pienempi.

      Maailmassa on valitettavan paljon kärsimystä. On ihmisiä, jotka tarvitsevat apua, ja ihmisiä,
15    jotka pystyvät auttamaan. Maailma on monimutkainen paikka, mutta keinot auttaa ovat usein
      yksinkertaisia. Monissa Suomen kouluissa järjestetään esimerkiksi hyväntekeväisyystempauksia.
      Se on arvokasta.

      Pienilläkin summilla pystyy tekemään suuria asioita. Yhden karkkipussin hinnalla saa vaikkapa
      puhdasta juomavettä sadoille lapsille päiväksi. Varsinkin Aasian ja Afrikan kehitysmaissa elää
20    pöyristyttävän paljon ihmisiä, joilla ei ole helppoa pääsyä juomaveden äärelle. Jokainen, jolla
      on käden ulottuvilla vesihana, kuuluu planeetan onnekkaisiin. Jos siitä hanasta tulee vielä
      juomakelpoista vettä, niin kuuluu tosi onnekkaisiin. Jos veden saa kylmänä tai kuumana, niin on
      jo käynyt erinomaisen hyvin.

      Elämässä on paljon itsestäänselvyyksiä, jotka läheskään kaikille eivät ole itsestäänselvyyksiä: vesi,
25    ruoka, sähkö, vaatteet, koti, koulu. Ei pidä tuntea huonoa omatuntoa perusasioista, joita muilla
      ei ole. Mutta niitä kannattaa välillä pysähtyä miettimään. Kun tarkemmin ajattelee, Suomikin
      on entinen kehitysmaa. Suomi on kehittynyt hurjaa vauhtia. Vanhemmillasi ei todennäköisesti
      ollut lapsena internetiä tai kännykkää, koska kellään ei ollut. Kun isovanhempasi olivat lapsia,
      Suomesta muutettiin köyhyyttä pakoon ulkomaille. Isovanhempiesi vanhemmat elivät aikaan,
30    jolloin Suomi oli sodassa tai juuri toipumassa siitä. Kun isovanhempiesi isovanhemmat syntyivät,
      Suomessa kuoli lapsia sairauksiin, joita nykyään ei edes esiinny.

      Lopuksi hyvät uutiset. Niin kuin Suomen esimerkki todistaa, maailma muuttuu myös parempaan
      suuntaan. Ei aina nopeasti, mutta muuttuu kyllä. Silläkin silmällä voi lukea maailmaa,
      ja ulkomaanuutisia. Liika murehtiminen ei kannata.

                                                Heikki Aittokoski, Helsingin Sanomat (4. helmikuuta 2014)
                                                    –5–                    m15/2/ABfin/HP1/fiN/TZ0/XX/T

Teksti D


                                    Rannassa miesten kesken
      Keväällä ajoimme isän kanssa merenrantaan. Mennäänkin miesten kesken, isä sanoi keittiössä.
      Hän näytti typerältä parran kanssa.

      Takapenkin vaaleanruskea nahkapäällyste oli repeillyt. Kuivat, värittömät pellot makasivat
      juroina auringossa. Söimme kahviossa porilaiset ja munkit. Emme pyyhkineet suupieliä.

 5    Sulje nyt jo se ikkuna, isä ärähti isolla tiellä. Loppumatka ajettiin puhumatta.

      Rannassa kävelimme hitaammin kuin yleensä. Isä katseli tarkkaavaisesti kauas vaikkei siellä
      ollut kuin merta. Kallionkolossa kasvoi vaaleaa heinää, otin maasta pullonkorkin kokoelmiini.
      Myöhemmin huomasin että minulla oli se jo – vuodet kalliolla olivat vain muuttaneet korkin värin.

      Isä kumartui ja heitti mereen kiven, ihmeellisesti sivusta. Se pomppi veden pinnalla kunnes
10    katosi. Suuni avautui tahtomatta. Kuusi leipää, isä sanoi.

      Viskelin kiviä. Kysyin miksi siinä leivistä puhuttiin. Isä selitti että parhaiten pomppivat sellaiset
      kivet jotka muistuttivat pientä sekaleipää. Tuu kattoo, hän sanoi sitten.

      Seurasin isää käyrän, kumaran saaristomännyn luo. Puu oli hauskannäköinen, kuin kärttyisä
      kysymysmerkki jonka päällä leijaili havupilvi. Isä kurkotti jotakin oksanhaarasta, niin ylhäältä että
15    joutui kääntämään katseensa sivuun. Hän ähki tuskaisin ilmein kunnes ylettyi.

      Isä avasi kätensä: pala ruskeaa puuta. Sen Pommernin* vanhaa kantta, isä sanoi. Missä käytiin
      kesällä. Vaaris oli nuorena miehenä sitä lastaamassa ja purkamassa. Otin palasen. Se tuoksui
      hennosti tervalle. Vaari tahtoi että se ois ikuisesti tuossa. Käytiin aina tarkistamassa.

      Isä kiilasi palan takaisin oksanhaaraan. Kysyin saisinko vielä heitellä leipiä. Ei nyt enää viitti,
20    isä murahti. Niin pirun kylmäkin.

      28 vuotta myöhemmin lähdemme keväällä rantaan. Olen antanut parran kasvaa. Ärähdän kun
      kahviossa poika ei saa valittua, mitä herkkua ottaisi. Syömme puhumatta.

      Kalliolla tuijotan kauas, opetan pojalle leipienheiton, kävelemme peräkkäin männyn luo.
      Kurkotan oksanhaaraan. Kerron puupalan tarinan.

25    Poika kysyy saisiko vielä hetken heitellä leipiä. Kylmä vihloo kauluspaidan läpi luita, avaan jo
      suuni mutta suljen sen. Nyökkään.

      Minun poikani juoksee keveästi rantakalliolla.

                                                                       Turkka Hautala, Kansalliskirja (2012)



* Pommern oli rahtilaiva, joka teki viimeisen matkansa vuonna 1939.
  Nykyään Pommern on museolaivana Maarianhaminassa.




                                                                 Turn over / Tournez la page / Véase al dorso
                                                    –6–                    M15/2/ABFIN/HP1/FIN/TZ0/XX/T

Teksti E



                 Tervetuloa Demi-lehden keskustelusivuille!
                                                        Nimimerkki               Salasana



      Demi                   Keskustelut             Lehti               Hupia                Kilpailut



      Täällä voit demittää, eli pulista, väitellä, vitsailla, kysyä, neuvoa, harrastaa
      filosofisia väittelyitä, löytää uusia ystäviä sekä jakaa kipeitä tai kepeitä
      kokemuksia. Haluamme säilyttää Demi.fissä mukavan, demimäisen
      ilmapiirin, minkä vuoksi olemme laatineet sivustolle säännöt. Sääntöjen
 5    on tarkoitus varmistaa, ettei sivuilla esiinny asiattomia, laittomia tai
      aggressiivisia viestejä, kirjoituksia, kuvia tai muuta materiaalia. Lue
      säännöt huolellisesti. Rekisteröitymällä Demi.fihin olet sitoutunut
      noudattamaan niitä. Sivustoa valvoo joukko Demin valitsemia
      keskustelunvalvojia, joilla on oikeus poistaa viestejä, kuvia ja kirjoituksia, jotka rikkovat sääntöjä
10    tai häiritsevät sivujen ilmapiiriä. Valvojilla on myös oikeus laittaa nimimerkki jäähylle tai
      poistaa käyttäjän tunnus. Viestien, kirjoitusten, kuvien ja videoiden poistamisesta, jäähyistä
      ja tunnuksen poistamisesta päättää Demi.fin ylläpito. Vakavat häirintätapaukset ilmoitetaan
      viranomaisille.

      Käytä ilmianto-painiketta!

      Jos joku mielestäsi rikkoo sääntöjä tai Suomen lakia, kerro siitä ylläpidolle tai klikkaa
15    keskustelussa tai sivulla olevaa ilmianto-painiketta. Jos olet alle 18-vuotias, kehotamme sinua
      käymään nämä säännöt läpi vanhempiesi kanssa.

      Demi.ﬁ-keskustelusäännöt

      Verkossa pätevät samat huomaavaisuussäännöt kuin tosimaailmassakin, joten älä sano verkossa
      mitään, mitä et olisi valmis sanomaan kasvotusten. Kunnioita muiden mielipiteitä, vaikka ne
      tuntuisivat vääriltä. Jokaisella on oikeus ilmaista mielipiteensä joutumatta haukutuksi. Joskus
20    kävijät yrittävät suututtaa muut keskustelijat tahallaan. Yritä säilyttää malttisi.

      Kaikenlainen kiusaaminen ja haukkuminen on ehdottomasti kielletty Demi.fi-sivustolla. Vältä
      aggressiivista kieltä ja törkeitä ilmaisuja, vaikka jonkun mielipiteet ärsyttäisivätkin. Yletön kiroilu
      on kiellettyä. Myös hyvän maun vastaiset sekä esimerkiksi kirosanoja tai pornografisia sanoja
      sisältävät käyttäjätunnukset ovat kiellettyjä.
                                                  –7–                     m15/2/ABfin/HP1/fin/TZ0/XX/T




25   Floodaus eli saman viestin kirjoittaminen useampaan kertaan tai useamman samantyyppisen
     otsikon perustaminen sekä trollaus eli pilaviestien lähettäminen ja muiden tahallinen
     harhaanjohtaminen ovat kiellettyjä. Myös järjestelmälliset hyökkäykset muille internetsivustoille
     ovat kiellettyjä ja johtavat yllyttäjän tunnuksen poistamiseen. Vilkkainta keskustelua saat aikaan
     järkevillä keskustelunaloituksilla.

30   Myös turha caps lockilla eli isoilla kirjaimilla kirjoittaminen ja jatkuva asiattomien viestien
     lähettäminen katsotaan häiriköinniksi ja johtaa rangaistukseen tai jäähyyn.

     Valitsemasi nimimerkki ja salasana ovat henkilökohtaisia ja olet itse vastuussa kirjoituksistasi,
     lisäämistäsi kuvista ja niiden seurauksista. Älä siis luovuta salasanaa kaverille. Muista, että
     keskusteluihin voi osallistua kuka tahansa internetin käyttäjä. Älä kerro oikeaa nimeäsi,
35   osoitettasi tai puhelinnumeroasi. Jos sovit tapaamisen keskusteluun osallistuvan henkilön
     kanssa, älä kutsu häntä kotiisi. Sovi tapaaminen julkiselle paikalle, missä on muita ihmisiä.
     Kerro vanhemmillesi tai muulle luotettavalle aikuiselle, minne olet menossa ja milloin palaat.

     Voit halutessasi lisätä Omaan Demiin ja Demilään kuvia. Huom! Kokovartalokuvat ovat
     kiellettyjä. Muista miettiä kahdesti, millaisia valokuvia haluat itsestäsi laittaa internetiin. Kuka
40   tahansa saattaa levittää kuviasi ilman lupaasi, eikä kuvia saa poistettua internetistä, kun ne on
     kerran sinne laitettu. Myös hyvän maun vastaiset, pornografiset tai muuten Demi.fin sääntöjen
     vastaiset kuvat, tekstit videot ja linkit on kielletty. Ylläpidolla on oikeus poistaa sääntöjen
     vastainen materiaali ilman eri varoitusta.

     Jos käyttäjä rikkoo näitä sääntöjä, Demi.fillä on oikeus laittaa käyttäjä jäähylle tai tarvittaessa
45   poistaa käyttäjä sivustolta kokonaan. Kirjoitusten ja kuvien muokkaamisesta, poistamisesta sekä
     käyttäjätunnuksen jäähylle laittamisesta ja poistamisesta päättää Demi.fin ylläpito.




                                                                                         www.demi.fi (2014)
