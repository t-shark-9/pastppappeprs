M14/2/ABFIN/SP1/FIN/TZ0/XX/T




      22142235

FINNISH B – STANDARD LEVEL – PAPER 1
FINNOIS B – NIVEAU MOYEN – ÉPREUVE 1
FINÉS B – NIVEL MEDIO – PRUEBA 1

Tuesday 13 May 2014 (morning)
Mardi 13 mai 2014 (matin)
Martes 13 de mayo de 2014 (mañana)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




2214-2235                                                                                       5 pages/páginas
                                                                 © International Baccalaureate Organization 2014
                                                 –2–                 M14/2/ABFIN/SP1/FIN/TZ0/XX/T

TEKSTI A




                                    Tulevan talven lumia
                 Kännyköitä on perinteisesti pidetty uhkana oppimiselle, mutta
                 espoolaisessa Koulumestarin koulussa asia on ajateltu toisin.
                 Siellä jokaisella viidesluokkalaisella on käytössään oma älypuhelin,
                 joka toimii työvälineenä siinä missä lyijykynä tai ruutuvihkokin.

             5   Oppilaat saavat itse keksiä erilaisia tapoja puhelimen hyödyntämiseksi
                 oppitunnilla. Taskukokoisella tietokoneella voi esimerkiksi tehdä
                 muistiinpanoja – paitsi kirjoittaen, myös sanellen tai valokuvaten.
                 Internet-yhteydellä varustettu puhelin on myös loistava väline tiedon
                 etsimiseen ja jakamiseen sekä yhteydenpitoon ryhmätöissä.

            10   Puhelimia käytetään lähes päivittäin ja kaikkien aineiden opiskelussa.
                 Vapaa-ajalla kännykällä saa myös pelata ja chattailla, mutta soittamaan
                 sillä ei pysty. Nettietiketti ja muut käyttösäännöt on luotu ja
                 allekirjoitettu opettajien kanssa.

                 Erityisopettaja Kati Sormunen opettaa 49 oppilaan ryhmää
            15   koulunkäyntiavustajan ja kahden muun opettajan kanssa.
                 Tiimiopettajuus ja älypuhelinkokeilu ovat osa laajaa Finnable
                 2020 -hanketta, jossa oppimista lähestytään uusista näkökulmista.
                 Finnable 2020 on CICERO Learning -verkoston, Helsingin yliopiston
                 ja Tampereen teknillisen yliopiston Porin yksikön yhteishanke,
            20   jota rahoittaa Teknologian ja innovaatioiden kehittämiskeskus Tekes.

                 Oppilaat ovat innoissaan uusista opiskeluvälineistään.           Lyydia
                 Iso-Heiniemen ja Samuel Lehtosen mielestä älypuhelimen avulla opiskelu
                 on ehdottomasti sekä hauskaa että hyödyllistä. ”Kaverin iskä sanoi, ettei
                 voi olla mahdollista, että kännyköitä käytetään luokassa. Mutta niin se
            25   vain on! Me tehdään näillä kaikkea opiskeluun liittyvää, esimerkiksi
                 käsityötunnilla merimiessäkin ohjeet katsottiin älypuhelimesta”,
                 Lehtonen kertoo. ”Kun me ollaan 20 vuoden päästä töissä, kaikki saattaa
                 olla vielä teknologisempaa. Silloin pärjää, kun on käyttänyt paljon
                 erilaisia laitteita”, Iso-Heiniemi lisää.




                                                            Jenni Juntunen, Yhteishyvä (helmikuu 2012)

2214-2235
                                                     –3–                 M14/2/ABFIN/SP1/FIN/TZ0/XX/T

TEKSTI B




                                         Sulje se suudelmin
                 Parahin ystävä. Kun sunnuntaiaamuna luin lehdestä arviota Paul Austerin ja
                 J. M. Coetzeen kirjasta Tässä ja nyt, havahduin tosiasiaan, etten ole vuosikausiin
                 saanut tai lähettänyt ainuttakaan kirjettä.

                 Yritin muistaa, milloin viimeksi olin kirjoittanut kirjeen ja kenelle. Sen on
             5   täytynyt olla viime vuosisadan lopulla, ja varmaankin kyseessä on ollut
                 kirje vaimolleni. Asuin tuolloin Englannissa ja tuleva vaimoni Suomessa.
                 Podin riistävää ikävää, johon hain helpotusta pitkistä kirjeistä kotimaahan.

                 Arvion luettuani tunsin itseni hämmentyneeksi. Ajattelin, ettei sähköpostien
                 ja tekstiviestien aikakausi jätä jälkipolville juuri mitään vintiltä löydettäväksi.
            10   Tuskinpa teini-ikäiset pojanpojanpoikani huutelevat tulevaisuudessa ullakon
                 perukoilta, että ”hei isä, taas löytyi kirstun pohjalta kovalevyllinen mummin ja
                 papan pölyyntyneitä herutusmeilejä”.

                 Minun jäljiltäni kirstun pohjalle saattaa jäädäkin muutama rakkauskirje.
                 Teini-iässä kirjeistä tuli tärkeä osa elämääni. Niiden kirjoittaminen vaati
            15   paneutumista, ja niiden valmiiksi saaminen tuotti iloa.            Saatoin istua
                 kirjoituspöytäni ääressä tunteja, käydä välillä syömässä tai ulkona ja palata taas
                 kirjeen ääreen.

                 Ei haitannut, vaikka kirjettä olisi jatkanut seuraavana päivänä, palannut
                 kertomiinsa asioihin uudelleen, pyydellyt aiempia sanojaan anteeksi ja miettinyt
            20   asioita vielä kertaalleen. Kaikkea ei tarvinnut sanoa tässä ja nyt. Kirjoitin
                 kuulakärkikynällä ja käytin viivatonta paperia ja paperin alle asetettavaa
                 viivastoa, jonka avulla rivit sai pidettyä suorina ja kirjeen lukukelpoisena.

                 Valmiit kirjeet pakkasin keltaisiin kuoriin, varttuneempana valkoisiin.
                 Sinipunaisella vinokatkoviivalla reunustetut lentopostikuoret kertoivat pelkällä
            25   ulkoasullaan, että  [ – X – ]  oli tarkoitettu matkustamaan maan ääriin –
                 muutamat niin kauas, ettei vastausta ole tullut vieläkään.

                 [ – 13 – ]  kirjeitä olen säilyttänyt näihin päiviin asti. Ne sisältävät asioita,
                 joita on uskottu ihmiselle, joka minä olin.  [ – 14 – ]  kirjeeseen allekirjoitus
                 on suudeltu punatuilla huulilla, toisessa suru näkyy kyyneltahroina paperilla.
            30   Minulla ei ole sydäntä hävittää   [ – 15 – ]. Ehkä kyse on nostalgiasta tai
                 sisikuntaan slummiutuneesta uskollisuudesta nuoruutta kohtaan.

                 Niin tai näin, ystäväni, lähiaikoina  [ – 16 – ]  saa minulta kirjeen. Se saatat
                 olla sinä.



                                               Erkki Kylmänen, Helsingin Sanomat (13. maaliskuuta 2013)

2214-2235                                                     Turn over / Tournez la page / Véase al dorso
                                                  –4–                 M14/2/ABFIN/SP1/FIN/TZ0/XX/T

TEKSTI C

Tampereen rakastavaiset raivostuivat lemmenlukkojen sulattamisesta
       Taiteilijat napsivat lukot salaa irti silloista ja sulattivat ne teräsmöhkäleeksi.

       Tampereella ihmiset ovat vuosien ajan kiinnittäneet
       siltoihin lemmenlukkoja, joihin on kaiverrettu
       rakastavaisten nimet. Niiden on ollut määrä olla
 5     sillassa kiinni ikuisuuden.      Viime viikolla ilmeni,
       että satoja lukkoja oli yllättäen kadonnut. Paljastui,
       että sadoista lukoista eli ihmisten symbolisista
       rakkaudenosoituksista oli tullut painava teräsmöykky,
       joka on nähtävillä nykytaidenäyttelyssä Finlaysonilla.
10     Kun kadonneiden lemmenlukkojen arvoitus ratkesi,
       syntyi kova poru niiden kohtalosta. Asiasta kertoneen
       Aamulehden verkkolehden kommenttipalsta on
       täyttynyt pääosin vihaisista ja katkerista viesteistä.

       Lukkovarkauden takana on pirkanmaalaisten taiteilijoiden One Love -nimeä käyttävä
15     ryhmä, joka ei ainakaan toistaiseksi ole halunnut tulla esiin kertomaan teoksen motiiveista.
       ”Palaute on ollut kolmenlaista: tosi tyrmäävää, neutraalia ja pohdiskelevaa sekä ihastunutta.
       Siinä näkyy koko tunteiden kirjo. Keskustelupalstoilla on suunnilleen tappouhkauksia”,
       sanoo näyttelyn kuraattori Veikko Halmetoja. ”Ihmiset ovat olleet aidosti loukkaantuneita,
       ja ymmärrän sen hyvin. Se on minusta ymmärrettävä tunne.”

20     Halmetoja ei kerro, ketkä teoksen tekivät. ”Taiteilijat ottivat yhteyttä ja kysyivät, sopisiko
       teos näyttelyn teemaan. Ajattelin että onhan se aika rankka, mutta kyllä se teemaan sopii.
       Minusta se on kiinnostava, mutta reaktioiden vahvuus yllätti. Tiedän, että taiteilijoiden
       tarkoitus ei ole ollut pahoittaa ihmisten mieltä tai loukata ketään”, Halmetoja sanoo.
       ”Tarkoitus on ollut jalostaa eteenpäin rakkauden symboleita, jotka siltaan on kiinnitetty.”
25     Halmetoja sanoo selvitelleensä etukäteen asianajajilta, voisiko lukkojen vieminen olla
       esimerkiksi näpistys, mutta näin ei hänen mukaansa ollut.

       ”Aika inha temppu suoraan sanottuna”, sanoo Tampereen taidemuseon johtaja Taina
       Myllyharju. ”Ymmärrän teon taiteilijoiden kannalta. He ovat ajatelleet, [ – 25 – ] tämä
       on hauska, kollektiivinen juttu. [ – 26 – ] minulta olisi etukäteen kysytty lupaa tällaisen
30     esittelyyn meidän tiloissamme, en olisi antanut.” Myllyharju sanoo olleensa yhteyksissä
       kaupungin lakimieheen. Lopputulos oli, että lukot ovat hukattua omaisuutta, joka ei ole
       kenenkään omaa. ”Mutta tähän liittyy henkisiä arvoja, [ – 27 – ] se tekee tästä vähän
       inhottavan asian.”

       Myllyharjun mukaan teos saa pysyä toistaiseksi esillä, [ – 28 – ] taiteilijat saisivat
35     tulla esiin.  ”Jos tästä aiheutuu suoranaista vaaraa meidän henkilökunnalle,
       mietimme uudestaan.”

                                                    Jukka Harju, Helsingin Sanomat (19. kesäkuuta 2012)



2214-2235
                                                   –5–                  M14/2/ABFIN/SP1/FIN/TZ0/XX/T

TEKSTI D

                                    Vuosi ilman tavaraa
       Dokumenttiohjaaja Petri Luukkainen halusi selvittää, mitä tavaroita
       oikeasti tarvitsee.

       Asunto on tyhjä ja hiljainen. Yön pimeydessä alaston mies avaa oven
       ja juoksee ulos. Hän juoksee lumisilla kaduilla paljain jaloin kilometrin.
 5     Aukaisee varastonoven ja löytää etsimänsä: harmaan villakangastakin.
       Näin alkoi Petri Luukkaisen vuosi 2011. Hän oli 26-vuotias mies, joka
       omisti paljon tavaraa. Niin paljon, että hän oli alkanut harkita isompaan
       asuntoon muuttamista. Se ei tuntunut hyvältä. Luukkainen alkoi miettiä,
       mistä hän voisi luopua. Hän yritti tehdä tarpeellisista tavaroista listan.
10     Se oli vaikeaa.

       Hän päätyi radikaaliin vaihtoehtoon: viemään kaiken omaisuutensa varastoon. Sieltä saisi
       hakea yhden tavaran joka päivä. Uutta ei saisi ostaa. Ihmiskoe kestäisi vuoden, ja siitä tehtäisiin
       dokumenttielokuva. Sen jälkeen Luukkainen tietäisi, mitä kannattaa omistaa.

       Toimistotyöntekijänä Luukkaisen piti ensin hakea varastosta vaatteita. Pian Luukkaisella oli takin
15     lisäksi kengät, housut ja paita. Työpaikalla kukaan ei tiennyt, ettei hänellä ollut kalsareita tai
       sukkia jalassa. Luukkainen huomasi, että ilman monia asioita pärjää. Hän ei kaivannut pyyhettä
       moneen viikkoon. Sormi puolestaan kelpasi jonkin aikaa sekä tuorejuuston levittämiseen että
       hampaiden pesuun.

       Tavarattomuus ei sulkenut Luukkaista kotiin. Päinvastoin. Kun kotona ei ollut virikkeitä,
20     oli lähdettävä ihmisten ilmoille. Hän kävi elokuvissa, istui kahviloissa lukemassa lehtiä ja
       tapasi kavereita. Kaikkeen tähän meni tietysti rahaa, mutta tavaranostolakon ansiosta
       sitä jäi silti säästöön enemmän kuin ennen. Koe teki hyvää myös sosiaaliselle pääomalle.
       ”Joitakin etäisempiäkin kavereita näin niin paljon, että vuoden aikana heistä tuli ystäviä.”
       Toisaalta kokeilu vaati ystäviltä pitkää pinnaa. Varsinkin se, että Luukkainen päätti olla pitkään
25     ilman puhelinta. Hänestä se sujui hienosti. Muut olivat eri mieltä.

       Tavaroilla rakennetaan identiteettiä. Ne kertovat siitä, kuka ihminen on. ”Usein shoppailu on
       kuin tietokoneen päivittäminen. Vanhoissakaan tavaroissa ei ole mitään vikaa, mutta itsensä
       haluaa välillä päivittää.” Tämä tarve väheni vuoden aikana. Nyt Luukkainen ostaa hajonneiden
       kenkien tilalle toiset samanlaiset. Ennen kokeilua Luukkainen käytti vaatekaapin kaikki vaatteet
30     ennen kuin pesi pyykkiä. ”Sitten mulla oli kahdeksan koneellista pyykkiä kotona ja olin lähdössä
       jonnekin reissuun. Tuntui helpommalta ostaa H&M:stä uusia sukkia ja kalsareita kuin ryhtyä
       kiireessä pyykkäämään.”

       Ilmastonmuutos ja luonnonvarojen ehtyminen leijuvat horisontissa niin, että yhä useampi selittelee
       kulutuskäyttäytymistään. Luukkainen ei missään vaiheessa saarnannut kuluttamista vastaan,
35     mutta kokeilun aikana ihmiset silti avautuivat jatkuvasti hänelle suhteestaan tavaroihin. Luukkaisen
       mielestä useimmilla ihmisillä menevät halu ja tarve iloisesti sekaisin. ”Harva Suomessa ostaa oikeasti
       puutteeseen.” Dokumentissa on kohtaus, jossa Luukkainen laskee Kelan äitiyspakkauksen tavarat.
       Niitä on 57. Kenenkään ei Suomessa tarvitse tulla maailmaan ilman tavaroita.

                                            Anna-Sofia Berner, Helsingin Sanomat (13. tammikuuta 2013)


2214-2235
