M14/2/ABFIN/HP1/FIN/TZ0/XX/T




      22142232

FINNISH B – HIGHER LEVEL – PAPER 1
FINNOIS B – NIVEAU SUPÉRIEUR – ÉPREUVE 1
FINÉS B – NIVEL SUPERIOR – PRUEBA 1

Tuesday 13 May 2014 (morning)
Mardi 13 mai 2014 (matin)
Martes 13 de mayo de 2014 (mañana)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




2214-2232                                                                                       8 pages/páginas
                                                                 © International Baccalaureate Organization 2014
                 –2–           M14/2/ABFIN/HP1/FIN/TZ0/XX/T




              Blank page
              Page vierge
            Página en blanco




2214-2232
                                                        –3–                  M14/2/ABFIN/HP1/FIN/TZ0/XX/T

TEKSTI A



                              Koulupuku ei ole suomalaisten juttu
            Turkulainen Elsie Pirinen käytti koulupukua käydessään koulua
            Australiassa. ”Eri kouluilla oli eriväriset kouluvaatteet. Minulla oli
            keltapunainen paita ja punaiset shortsit tai hame. Talvella sai
            ottaa oman hupparin mukaan. Kerran vuodessa meillä oli omat
   5        vaatteet -päivä.” Koulussa ei Elsien mukaan kiusattu ketään ainakaan
            vaatteiden takia.

            Elsien isä, psykologi ja opettaja Stephen Lord, on kotoisin Englannista.
            Hänen mielestään koulupukujärjestelmä on luotu sosiaalisen
            statuksen ja luokkajärjestelmän ylläpitämiseksi. Se yhdistää saman
  10        koulun oppilaita mutta erottaa koulut toisistaan. Britit ajattelevat,
            että koulupuku on sidoksissa hyviin oppimistuloksiin ja käytökseen.
            Toisaalta Lordin mukaan englantilaisissa kouluissa menee aikaa
            pukeutumissääntöjen vahtimiseen, ja se on pois opetuksesta
            ja kasvatuksesta. Koulupukujärjestelmä on englantilaisten vanhempien mieleen myös, koska se
  15        poistaa vaatteiden hankkimisen paineet. Koulupuvulla halutaan estää esimerkiksi perheiden
            erilaisesta varallisuudesta johtuvaa eriarvoisuutta.

            Turun kansainvälisen koulun rehtori Vesa Valkila näkee koulupuvun käytössä koulujen välisen
            kilpailun oppilaista. ”Paremmin menestyneet koulut haluavat erottua myös ulkoisesti.”
            Valkila kertoo, että koulupukukäytännöstä on keskusteltu opettajien ja ulkomailta Suomeen
  20        muuttaneiden oppilaiden vanhempien kanssa. Suomessa koulupuvun käyttöön ei Valkilan mielestä
            kuitenkaan ole mitään erityistä syytä. ”Meillä on tasavertaisuuteen perustuva koulutusjärjestelmä.
            Peruskouluilla ei ole tarvetta erottautua toisistaan. Ja sääolojenkin vuoksi yhtenäinen pukeutuminen
            saattaisi olla hankalaa.”

            Löytyy koulupuvun käytöstä  [ – X – ]   hyviäkin puolia. ”Asun yhtenäisyys ei  [ – 8 – ]  ole merkki
  25        elitismistä. Joillekin voi olla helpotus,  [ – 9 – ] ei tarvitse miettiä pukeutumista. Yhdenmukainen
            pukeutuminen voi myös tasoittaa kaikenlaista negatiivista joukosta erottumista, jollaista
            suomalaisessakin koulussa näkee. Koulupuku voi tukea yhteisöllisyyttä ja olla turvallisuustekijä,
            [ – 10 – ]  kun puhutaan alakoulusta. Viidennellä ja kuudennella luokalla lasten tietoisuus tiettyyn
            ryhmään kuulumisesta kasvaa. Yläkoulun lopulla puolestaan tulee aiempaa  [ – 11 – ]  esiin oman
  30        persoonallisuuden omaksuminen ja identiteetin korostaminen pukeutumisella. Lukiossa ollaan jo
            selkeästi kriittisiä pukeutujia”, Valkila kertoo.

            Suomessa pukeutumiskoodi on hänestä           [ – 12 – ]  
                                                                     vapaata.    Suunta on rennompaan.
            Suomalaisessa kulttuurissa vallitsee itseilmaisun vapaus.         Koululakikin on joustava ja
            pukeutumisperiaatteet ovat koulukohtaisia. ”Meillä koulussa ei ole koskaan tarvinnut puuttua
  35        oppilaiden pukeutumiseen. Jotkut tosin käyttävät koulussa salaa vanhemmiltaan eri vaatteita kuin
            heillä kotoa lähtiessään on yllään. He vaihtavat vaatteensa koulupäivän ajaksi.” Koulupuku veisi
            kansainvälisestä koulusta Valkilan mielestä pukeutumiskulttuurin monipuolisuuden ja rikkauden.


                                                                           Paula Kangasniemi, Opettaja 33/2012

2214-2232                                                         Turn over / Tournez la page / Véase al dorso
                                                    –4–                  M14/2/ABFIN/HP1/FIN/TZ0/XX/T

TEKSTI B




       Luonto-Liitto on valtakunnallinen lasten ja nuorten luonnonharrastus- ja
       ympäristönsuojelujärjestö. Luonto-Liitto järjestää lasten ja nuorten luontoleirejä
       eri puolilla Suomea. Luontoleireillä tutkitaan, ihmetellään, seikkaillaan, tehdään
       ympäristötaidetta ja harjoitetaan kädentaitoja, uidaan, melotaan, saunotaan, istutaan
 5     iltoja nuotiolla ja parannetaan maailmaa ystävien ja ohjaajien seurassa.

       Luonto-Liiton Pohjanmaan piiri hakee työntekijöitä kesän 2014 luontoleireille
       Raippaluotoon!

       Haemme 1–2 johtajaa, 3–5 ohjaajaa ja kokkia nuorten luontoleireille. Lastenleireille
       haemme lisäksi apukokkia. Palkkiota maksamme johtajille 215 euroa (jos johtajia kaksi,
10     palkkio on 165 euroa kummallekin johtajalle), ohjaajille 105 euroa, kokeille 165 euroa
       ja apukokeille 105 euroa. Johtajan ja ohjaajan palkkioihin lisätään 15 euroa,
       mikäli työntekijä on käynyt Luonto-Liiton leiriohjaajakoulutuksen tai on kokenut
       Luonto-Liiton leiriohjaaja. Leirit suunnitellaan Luonto-Liiton leirivastaavan, ohjaajien ja
       johtajien yhteisessä palaverissa kevään aikana. Johtajien, ohjaajien ja kokin tulee
15     olla leiripaikalla valmistelemassa leiriä jo edeltävänä iltana, jotta kaikki on valmista
       leiriläisten saapumiseen seuraavana aamuna.




2214-2232
                                                  –5–                 M14/2/ABFIN/HP1/FIN/TZ0/XX/T

       Työtehtävien kuvaukset ja vaatimukset:

       Leirijohtaja(t):
       Johtajaksi voi hakea yksin tai pareittain. Leirin johtaja on päävastuussa leirin
20     käytännönjärjestelyistä ja ohjelman suunnittelusta. Hän kutsuu ennen leiriä koolle
       suunnittelutapaamisen, jossa yhdessä ohjaajien kanssa suunnitellaan leiriviikon
       ohjelma ja jaetaan eri ohjelmien vastuut ohjaajien kesken. Suunnitteluun ja
       käytännön asioihin saa apua Luonto-Liiton leirivastaavalta, joka myös osallistuu
       suunnittelupalaveriin. Leirin aikana päävastuu on johtajilla, joiden tulee pitää narut
25     käsissään ja pitää huoli ohjelman toteutumisesta. Johtaja pitää myös huolta leirin
       yleisilmapiiristä ja ohjeistaa ohjaajia tarpeen mukaan. Johtaja on myös itse mukana
       leirin ohjelmassa. Johtajan tulee olla 18 vuotta täyttänyt.

       Leiriohjaajat:
       Ohjaajien työtehtäviin kuuluvat leiriä edeltävään suunnittelupalaveriin osallistuminen,
30     ohjelman suunnittelu ja itse leiriviikko. Jokainen ohjaaja saa itselleen 3–5 lapsen
       telttaryhmän, jonka lähimpänä henkilönä eli telttakummina ohjaaja pitää huolta
       sen hyvinvoinnista. Tämän lisäksi ohjaajat järjestävät joitakin ohjelmanumeroita
       sekä osallistuvat leirin muuhun ohjelmaan. Tämän lisäksi ohjaajien vastuulla on
       leirin käytännön töitä, kuten yleisestä järjestyksestä huolehtiminen. Leiriohjaajilta
35     edellytetään vähintään 15 vuoden ikää ja kiinnostusta luontoa kohtaan.
       Eduksi katsotaan myös aiempi kokemus leireistä, kädentaidot, ensiaputaidot,
       musisointitaidot sekä kokemus lasten ja nuorten kanssa toimimisesta.

       Kokki ja apukokki:
       Kokin tehtävänä on tarjota leiriläisille monipuolista ja maittavaa kasvisruokaa.
40     Ennen leiriä kokki suunnittelee yhdessä apukokin ja Luonto-Liiton leirivastaavan
       kanssa leiriviikon ruokalistan. Kokki hakee apukokin kanssa ruoka-aineet kaupasta
       matkalla leiripaikalle. Kokin tulee pystyä ottamaan huomioon erikoisruokavaliot
       ja allergiat. Kokkiopinnot ja aiempi kokemus ryhmäruokailujen järjestämisestä
       katsotaan eduksi. Apukokin tehtäviin kuuluu kokin kanssa suunnitella ja toteuttaa
45     leirien kasvisruoka. Eduksi katsotaan erikoisruokavalioiden tuntemus ja aiempi
       kokemus ryhmäruokailujen järjestämisestä.

       Luontoleirillä teet tärkeää työtä, jossa saat samalla nauttia hyvästä seurasta,
       hauskasta työstä ja kesäisestä luonnosta; luontoleiristä saa mainion kesätyön!
       Valitsemme työntekijät 10.3.2014 mennessä tulleiden hakemuksien perusteella.
50     Lähetä hakemuksesi sähköpostissa osoitteeseen leirit@polp.ﬁ.

                                                                                www.luontoliitto.fi (2013)




2214-2232                                                  Turn over / Tournez la page / Véase al dorso
                                                –6–               M14/2/ABFIN/HP1/FIN/TZ0/XX/T

TEKSTI C

                          Puhutaan mitä puhutaan

       Huvitti taas menneenä kesänä lukea lehdistä ihmettelyjä siitä, kuinka Suomessa ei puhuta.
       Turisti oli matkustanut Amerikasta lomalle entiseen kotimaahansa ja päätynyt Turkuun.
       Sieltä ja Helsingistä saatujen kokemusten perusteella hän päätteli, että suomalaiset eivät
       puhu toisilleen ja ovat siten tyly kansa.

 5     Jos turisti olisi tullut vaikkapa Etelä-Karjalaan, hän olisi huomannut, että nuo kaksi
       kaupunkia eivät ole koko Suomi. Kokemukseni mukaan ihmiset Luumäeltä itään puhuvat
       vaikka kelle, oli asiaa tai ei. Muutettuani Helsingistä Itä-Suomeen minäkin ihmettelin, että
       tuntemattomat ihmiset puhkesivat puhumaan milloin missäkin. Vähitellen opin, että jutella
       voi vaikka satunnaisen ohikulkijan kanssa liikennevaloissa.

10     Puhe luo itäsuomalaiselle yhteisyyttä ja turvallisuuden tunnetta. Naapuria tervehditään
       tietysti, ja yleensä vaihdetaan muutama sanakin. Selittämätön hiljaisuus tuntuu pelottavalta
       ja aggressiiviselta. Mikä sitä vaivaa? Miksi se rankaisee minua mykkäkoululla?

       Karjalaisen kauppalopon puhetaidot ovat levinneet laajemmallekin. Kiertelin äskettäin
       eteläsavolaisen Kangasniemen pikkukauppoja. Jokaisessa myyjä jutteli niin mukavia,
15     että olisi ollut noloa poistua ostamatta. Toisista puheenporina voi tuntua rasittavalta
       tai vähintäänkin eksoottiselta. Muuan porilainen totesi vierailtuaan eteläkarjalaisella
       kesämökillä, että ”satakuntalaisella mökillä ei puhuttaisi kahdessa viikossakaan niin paljon
       kuin täällä vartissa”.

       Välillä itäsuomalainenkin kaipaa taukoa pälpätyksestä. On ihanaa ja rentouttavaa,
20     että pääkaupunkiseudun liikennevälineissä saa kommunikoida vain ruumiin kielellä tai
       tuhinoin ja muminoin. Helsingissä puhumattomuus on luontevaa ja lähes taiteenlaji.
       Välillä kuitenkin unohdan mykistyä siellä käydessäni, ja vaikutus yllättää. Espan kahviloissa
       myyjät saattavat vastata. Puistossa muuan mies voi kertoa elämäntarinansa, selvin päin.
       Nainen voi jutella kahvikupin ääressä pitkät tovit. Helsingissäkin siis puhutaan, jos joku
25     muu aloittaa.

       Hölmö tilanne sen sijaan sattui,  [ – X – ]  pysäköin autoani ahtaaseen paikkaan
       keskustassa. Viereisestä autosta nousi ulkomaalaissyntyinen mies,  [ – 32 – ]  totesin
       itäsuomalaisesti sen kummemmin ajattelematta: ”No sinäkin sait sitten autosi siihen.”
       Ilmeisesti vaillinaisesti suomea ymmärtänyt mies säikähti, että moitin häntä, ja ryhtyi
30     kovasti selittelemään, ja minä myös,  [ – 33 – ]  vain pahensi asiaa. Miespolo kiirehti
       epäuskoisena kadun yli, ja minä ajattelin,  [ – 34 – ]  joskus pitäisi olla hiljaa.

                                              Leena Härkönen, Helsingin Sanomat (5. lokakuuta 2009)




2214-2232
                                                       –7–                  M14/2/ABFIN/HP1/FIN/TZ0/XX/T

TEKSTI D

        KOTISIVU       KUKA          KIRJAT      KONTAKTI
                                                                                        Kimmo
       SOSIAALINEN MEDIA JA SIVELYT                                     Seuraa minua Twitterissä

       Väittäisin, että yksi keskeinen syy tiettyjen sosiaalisen median palveluiden suureen suosioon
       ovat niin sanotut sivelyt.   ”Sively” on yksi transaktioanalyysin keskeisistä käsitteistä.  
       Transaktioanalyysin mukaan ihmiset tarvitsevat sivelyjä pysyäkseen hengissä.   Aivan pienen
       vauvan kohdalla sivelyt ovat ensisijaisesti fyysisiä, todellisia sivelyjä, kuten kosketuksia ja silityksiä.  
 5     Varsin pian ihminen kuitenkin oppii vastaanottamaan monenlaisia muitakin sivelyjä esimerkiksi
       katseen ja puheen välityksellä.

       Kun esimerkiksi noutaessamme postia postilaatikosta nyökkäämme tervehdykseksi
       naapurillemme, annamme sivelyn, huomionosoituksen.   Sivelyt voidaan jakaa positiivisiin
       sivelyihin, kuten hymyt ja kehut, ja negatiivisiin sivelyihin, kuten esimerkiksi haukut tai
10     tukistaminen.  Negatiivisetkin sivelyt ovat parempia kuin sivelyjen puute.  Jokainen, joka on ollut
       tekemisissä lasten kanssa, tietää, että jos lapsi ei saa positiivisella tavalla huomiota, hän jatkaa
       yrittämistä, kunnes saa edes negatiivista huomiota.

       Miten tämä kaikki liittyy sosiaaliseen mediaan?  Mielestäni keskeinen syy siihen, että esimerkiksi
       Facebook on niin suosittu, on se, että se tekee sivelyjen antamisen ja saamisen niin helpoksi:
15     Kerrot statuksessasi ostaneesi uuden takin, ja heti kohta vanha työkaverisi tykkää siitä.  
       Naapurisi on ostanut uuden asunnon.  Olet ilahtunut, ja kommentoit uutista, ja pian naapurisi isä
       tykkää kommentistasi.  Kaikilla on hyvä mieli.  Sama ilmiö näkyy muuallakin sosiaalisessa mediassa:
       Kirjoitat jotain Twitteriin, ja joku toinen merkitsee viestisi suosikiksi.  Tai kirjoitat blogiartikkelin,
       ja hetken kuluttua kymmenen ihmistä on jo lukenut sen ja pari heistä on tykännytkin sitä.

20     Tällaiset vuorovaikutuksen hetket on helppo trivialisoida.   Kun Facebookista tai Twitteristä
       kirjoitetaan perinteisemmissä medioissa, paikalle rientää heti lauma tietäjiä kertomaan, kuinka
       nämä viestinnän muodot ovat merkityksettömiä ja kuinka he itse eivät ”ole” kummassakaan.
       Heidän mielestään sosiaalisessa mediassa on kyse vain narsismista – ikään kuin terveellä ihmisellä
       ei olisi lainkaan narsismia.

25     Mielestäni sosiaalisen median hienoin puoli on se, että se luo kontakteja ja pieniä
       vuorovaikutuksen hetkiä.   Parhaimmissa tapauksissa sosiaalinen media myös  [ – 41 – ]
       vuorovaikutusta ihan kasvokkain, kun kanssakäymisen perusta on luotu jo verkossa.   Ole hyvä
       ja tykkää!   Jokainen meistä on aika yksin tässä suuressa maailmassa ja  [ – 42 – ]  huomiota ja
       yhteenkuuluvuuden tunnetta.   Me tarvitsemme myös sivelyjä.   Oma pieni, kahden kohdan
30     manifestini on tässä:

       1.    Yritä parhaasi, että et  [ – 43 – ]  sosiaalista mediaa.   Eikö ole hienoa, että meillä on yhä
             uusia tapoja olla yhteydessä toisiimme?

       2.    Ole aktiivinen ja positiivinen sosiaalisessa mediassa, sillä saat sieltä sen, mitä annatkin.  
             Jaa pieniä kokemuksiasi ja tunteitasi ja tykkää ja kommentoi muita.  On hyvä sekä antaa että
35           [ – 44 – ]  sivelyjä.  Tykkääminen on ehkäpä maailman helpoin ja halvin tapa saada toinen
             ihminen hyvälle mielelle.
                                              www.kokonaisvaltainenkirjoittaminen.fi (25. maaliskuuta 2013)

2214-2232                                                       Turn over / Tournez la page / Véase al dorso
                                                        –8–                  M14/2/ABFIN/HP1/FIN/TZ0/XX/T

TEKSTI E


                                            Kesän viimeinen päivä

                   Jonkin matkan päästä rannasta oli suuri, laakea kivi. Jokainen uimaan lähtenyt näytti
            yrittävän vuorollaan sitä kohti; kuitenkin vain pari heistä oli tämän iltapäivän kuluessa päässyt
            perille. Matkaa kivelle oli vain muutama sata metriä mutta ranta oli avoin, aallot kävivät suurina
            ja epätasaisina: oli helpompi kääntyä, antaa aaltojen kuljettaa, palata tyyneen rantaveteen.
   5               Päivä oli kesän viimeisiä lämpimiä päiviä. Myöhäinen hellekausi oli tullut koulujen
            jo alettua, ja ranta, joka jo parin viikon ajan oli ehtinyt olla syksyisen autio, sateen silottamalla
            hiekallaan vain tuulen kuljettamaa kaarnaa ja irronneita lehtiä, oli vielä kerran äkkiä
            täynnä väkeä. Auringon valo oli kuitenkin nyt jo tummaa, ja ihmiset rannalla hitaita, laiskoja,
            he viivyttelivät kuin lähdön edellä.
  10               Anna oli istunut jo pari tuntia tässä, kaukana vesirajasta, katsellen uimareita, jotka
            pyrkivät kiveä kohti ja sitten kääntyivät kuin eivät olisi mitään yrittäneetkään. Välillä hän
            käänsi päätään ja näki lettipäisen pikkutytön, joka hänestä muutaman metrin päässä kasasi
            hiekasta korkeaa, linnamaista rakennelmaa kärsivällisenä, yhä uudelleen paikkaillen sortuvia
            kohtia kostealla hiekalla, joka kuivuttuaan taas alkaisi varista. Välillä Anna silmäsi miestä,
  15        joka rannalle tultuaan oli asettunut istumaan kasvot häneen päin ja jonka laihoihin reisiin hän oli
            luonut pitkän, viileän katseen, jotta mies olisi kääntynyt. Nyt hän siihen suuntaan katsoessaan
            näki kapean, luisevan selän, jonka keskellä nikamat kulkivat kuin nauha erisuuruisia helmiä.
            Anna hymyili, upotti varpaansa hiekkaan, niin syvälle, että tavoitti viileän kerroksen siinä,
            ja sulki silmänsä.
  20               Jokin ryömi pitkin hänen niskaansa. Hän ravisti päätään, pyyhkäisi ihoa kädellä.
            Myöhäinen hyttynen, hän ajatteli; mutta sormet tavoittivat heinänkorren, joka vedettiin niiden
            välistä pois. Ari oli tullut hakemasta juotavaa. Anna kääntyi, hymyili laiskasti, otti juoman ja
            asettui entiseen asentoonsa kasvot kohti aurinkoa. Hetken kuluttua hän tunsi heinänkorren taas
            vaeltavan pitkin selkäänsä, nyt alaspäin.
  25               – Kuules.
                   – Niin.
                   – Kuule, jos me sentään mennään naimisiin.
                   Anna ei kääntynyt. Tuulenvire viilensi hetkeksi hänen ihonsa, se sai hänet ajattelemaan
            iltapäivää, iltaa, sitä, että ranta tyhjenisi tänään kenties viimeistä kertaa ennen tulevaa kesää:
  30        että pian sateet kovettaisivat hiekan, se jäätyisi, sitten sen peittäisi lumi, ja meri olisi tyyni
            jääkuorensa alla.
                   Joku oli taas lähtenyt uimaan aallonmurtajan päästä. Anna katseli, miten uimari lähestyi
            kiveä ja, aivan lähellä sitä jo, kääntyi takaisin. Kaikki sinne pyrkivät, hän ajatteli. Ei sinne
            kukaan pääse. Ja kiven merkitys, tavallisen kiven, joka laakeana kohosi aaltojen yläpuolelle,
  35        tuntui laajenevan sen myötä, mitä useampi uimari sen luo yritti, onnistumatta.




                                                                  Raija Siekkinen, Kuinka rakkaus syttyy (1991)




2214-2232
