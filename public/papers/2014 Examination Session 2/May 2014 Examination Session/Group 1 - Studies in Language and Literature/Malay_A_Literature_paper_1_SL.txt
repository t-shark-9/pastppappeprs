M14/1/AXMAL/SP1/MAY/TZ0/XX




      22140135

MALAY A: LITERATURE – STANDARD LEVEL – PAPER 1
MALAIS A : Littérature – NIVEAU MOYEN – ÉPREUVE 1
MALAYO A: LITERATURA – NIVEL MEDIO – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2214-0135                                                                                   5 pages/páginas
                                                             © International Baccalaureate Organization 2014
                                                  –2–              M14/1/AXMAL/SP1/MAY/TZ0/XX

Tulis satu ulasan sastera terarah tentang satu petikan sahaja. Jawapan anda mestilah merangkumi
kehendak kedua-dua soalan panduan yang diberikan.

1.

                  Seekor kuda tiba-tiba berada di halaman rumah. Meragut rumput yang kebetulan
            sedang tumbuh subur.
                  “Bagaimana mungkin ada kuda?” Itulah yang difikirkan Maulud. “Ini bukan
            negera kuda. Mana mungkin tiba-tiba saja seekor kuda perang bertompok-tompok
      5     kehitam-hitaman muncul begitu saja? Kalau kambing, lembu atau kerbau munasabah
            juga. Ini kuda.”
                  Maulud menghampiri kuda yang kelihatan jinak sambil cuba untuk membelai-belai
            belakangnya, kuda itu seperti membiarkan sahaja elusan persahabatan itu. “Engkau
            datang saat aku kesunyian setelah sembuh daripada sakit yang lama. Engkau adalah
     10     sahabatku kini. Aku namakan kau Hidayah.”
                  Lalu banyaklah orang kampung berdatangan untuk melihat kuda di halaman
            hidupnya ini. Mereka mengaguminya. Mereka bercakap-cakap tentang kuda yang
            tiba-tiba muncul itu. Ada yang mengatakan tentulah kuda ini kuda sarkas yang terlepas.
            “Lihatlah ia nampak begitu jinak.”
     15           Memang Maulud tidak menambatnya. Bila-bila masa sahaja dia boleh meninggalkan
            Hidayah. Tetapi Hidayah tetap di situ, meragut rumput yang subur di halaman rumahnya.
                  Memang banyak orang yang mencadangkan agar kuda itu ditunggang. “Apa perlunya
            ada kuda kalau bukan untuk ditunggang,” ujar mereka.
                  “Ayuh, tungganglah!” Begitu cadangan mereka, “Kalau tidak biar kami saja
     20     mencubanya.”
                  Sesuatu yang di luar kehendak Maulud. Memang kuda wujud untuk diperkudakan.
            Begitukah? Memang manusia ini suka kepada jenis binatang yang boleh ditunggang.
                  “Biarlah Hidayah di situ!” Maulud tidak menyukai saranan mereka.
                  Satu hari yang lain, datang tuk ketua. Dia beria-ia ingin meminjam Hidayah.
     25     Katanya ada tugas penting di kepala bendang sana. Dia ingin menunggang Hidayah.
                  “Cubalah kalau dia mau,” balas Maulud.
                  Memang Hidayah menolak. Dia tidak mahu ditunggangi. Dia menjatuhkan tuk
            ketua ke tanah. Hidayah kelihatan tenang, tapi dalam ketenangannya ada keengganannya.
            Maulud datang menghampiri Hidayah dengan berhati-hati. Lalu Maulud mengusap-usap
     30     belakang Hidayah.
                  “Hidayah,” Maulud cuba memujuk. “Tuk ketua bermaksud baik. Dia cuma ingin
            pertolongan daripada kamu.”
                  Hidayah mengangguk, seolah-olah mengerti.
                  Maulud memberi isyarat kepada tuk ketua. Sambil tuk ketua naik ke atas belakang
     35     Hidayah, Maulud mengusap-usap leher Hidayah. Hidayah nampaknya merelakan, malah
            seperti tahu kehendak tuk ketua. Hidayah terus berlari membawa tuk ketua ke destinasinya.
            Melompat ke batas bendang. Merengkek dan terus berlari.
                  Apabila Hidayah hilang daripada pandangan, entah mengapa tiba-tiba Maulud
            berasa seperti kehilangan sesuatu. Hidayah hilang ditelan keluasan tanah bendang.
     40     Pandangannya beralih ke arah barisan gunung yang menjadi latar belakang kampungnya.
            “Di gunung itukah Hidayah berumah?” Fikirnya.




2214-0135
                                                –3–              M14/1/AXMAL/SP1/MAY/TZ0/XX

                  Petang itu tuk ketua pulang dengan penuh kepuasan. Dia memuji-muji Hidayah,
            malah ingin menunggang Hidayah lagi jika perlu. Maulud tidak memberi apa-apa
            reaksi, Cuma tersenyum pilu. Bermakna Hidayah akan mula sibuk melayani kehendak
   45       orang-orang kampung.
                  Memang benarlah. Sejak hari itu Hidayah sentiasa ditunggangi. Sentiasa dibawa
            pergi. Sentiasa cuba memenuhi kehendak orang-orang berkeperluan. Bukan sahaja
            tuk ketua, pak imam juga mempunyai alasan untuk menunggang. Anak-anak kampung
            lebih-lebih lagi. Mereka merasakan kuda sebagai tunggangan untuk berseronok. Mereka
   50       silih berganti untuk menungganginya. Malah kerana kuda seekor itu menimbulkan
            masalah pula, menimbulkan kontroversi yang menyebabkan kampung terbahagi kepada
            belahan pendapat. Ada penduduk yang menyatakan kehadiran kuda membawa perpecahan.
                  Tiba-tiba, pada suatu pagi yang basah, halaman kelihatan lengang. Hidayah sudah
            menghilang. Maulud duduk termenung di tangga. Dia kehilangan Hidayah. Penduduk
   55       kampung yang datang menyatakan rasa terkilan atas kehilangan Hidayah. Begitu juga
            tuk ketua yang datang untuk menunggang Hidayah. Mereka menyalahkan Maulud kerana
            tidak menambat Hidayah, tidak mengurung Hidayah. Maulud tidak pernah memikirkan
            cara bagaimana untuk menambat Hidayah.
                  “Memang, aku tidak perlu menambat Hidayah.” Mahmud berkata.

                                                Shapiai Muhammad Ramly, Dewan Sastera (2011)


      (a)     Bincangkan tema dan persoalan yang ingin dikemukakan oleh pengarang dalam petikan
              cerpen di atas.

      (b)     Berikan ulasan tentang gaya bahasa dan teknik naratif yang digunakan oleh pengarang.




2214-0135                                               Turn over / Tournez la page / Véase al dorso
                                         –4–               M14/1/AXMAL/SP1/MAY/TZ0/XX

2.

                                 Nuansa Melankolia

                 Sana dan sini tangis
                 air mata berjejeran
                 anak-anak kecil tidak beribu
                 tidak berbapa
             5   wajah-wajah tidak berdosa terbiar, sepi
                 menadah tangan yang mulus
                 menanti sesuap nasi
                 buat santapan jiwa yang kosong.

                 Aku terus terkesima
            10   walau jiwa meronta untuk dilepaskan
                 agar dapat kudakap anak-anak kecil itu walau seketika
                 namun hampa.

                 Kulihat anak-anak kecil itu berlari
                 berpimpin tangan walau saling kekurangan
            15   meredah belukar yang dibentang kepalsuan
                 walau kiri dan kanan ada nadi kehidupan
                 bertali arus memakai topeng kemanusiaan
                 hanya memandang sepi anak-anak kecil
                 yang kelaparan
            20   kehausan.

                 Kulihat ada anak yang tersembam
                 terkorban walau belum menamatkan larian
                 tangan dan topeng kemanusiaan
                 hanya senyum sendirian
            25   membiarkan anak-anak kecil
                 menjadi kering kontang
                 walau di tangan terdapat baja kehidupan.

                 Aku terus terpaku
                 merelakan mereka bertindak kejam
            30   membuang segala rasa kemanusiaan
                 hanya kerana mengejar takhta kehidupan
                 hingga lupa
                 pada insan yang bergelar anak-anak kecil.

                                                Rosli Mohd. Nordin, Dewan Budaya (2010)




2214-0135
                                            –5–             M14/1/AXMAL/SP1/MAY/TZ0/XX


      (a)   Apakah sikap pengarang tentang layanan terhadap kanak-kanak?

      (b)   Sejauhmanakah imejan yang ditampilkan mengukuhkan mesej yang ingin disampaikan
            oleh pengarang?




2214-0135
