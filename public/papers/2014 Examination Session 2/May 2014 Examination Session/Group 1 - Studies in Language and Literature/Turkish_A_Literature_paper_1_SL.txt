M14/1/AXTUR/SP1/TUR/TZ0/XX




      22140211

TURKISH A: LITERATURE – STANDARD LEVEL – PAPER 1
TURC A : Littérature – NIVEAU MOYEN – ÉPREUVE 1
TURCO A: LITERATURA – NIVEL MEDIO – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2214-0211                                                                                   4 pages/páginas
                                                             © International Baccalaureate Organization 2014
                                                      –2–                  M14/1/AXTUR/SP1/TUR/TZ0/XX

Verilen pasajlardan biri hakkında yönlendirilmiş edebi analiz yazınız. Yanıtınız verilen iki yönlendirici
sorunun yanıtını da içermelidir.

1.

                   Anahtarlık ucundaki küçük sanal bebekler, tasolar, Pokemon kartları, Bugs Bunny,
            ışıklı spor ayakkabılar… 18 yaşındayken nostalji yapmak… Biraz erken belki ama bu bir
            yandan da dünyanın ne kadar hızlı değiştiğinin bir göstergesi. Evimin altında bir oda var.
            Karanlık, tozlu bir oda. İçinde boş bavullar, onlarca ıvır zıvır var. Bir de neredeyse her hafta
      5     annemlerin “Bunları ne zaman atacaksın?” diye sorduğu, artık bir işe yaramayan ama atmaya
            kıyamadığım eşyalar var. Bunlardan en değerlisi eski bir sandık. Kimseye dokundurmadığım
            bir sandık bu. “Atalım mı?” sözüne “Yüzüklerin Efendisi” serisindeki Gollum gibi “Hayır!
            O benim sandığım!” diye çıkıştığım gizli bir kutu. Peki ne var o kutuda? Oyuncaklarım! 90’ların
            sonunda geçmiş bir çocukluğun kırık dökük kalıntıları, kanıtları. Annemle babamın bacaklarına
     10     anca yetişen boyumdan, benden kısa kalışlarına uzanan dönemin tanıkları. Mezuniyet diploması
            gibi her biri. “Tebrik ederiz 90’ları başarıyla geçtiniz” yazıyor sanki üstlerinde. Arada sırada
            aşağıya inip bakmayı seviyorum onlara, ne kadar tozlu olsalar da atmaya kıyamıyorum.
            Hepsinde sıkı bir emek var çünkü. “Baba bunu da istiyorum!”, “Anne şunu da alsak!” diye
            bağırıp çağırılarak, ağlanarak verilen savaşların ganimetleri onlar… Kimisiyle saatler harcadığım,
     15     kimisini bir saatte, bir heveste kenara attığım oyuncaklar. Aslında biraz hüzün de gizli o sandığın
            içinde çünkü henüz 18 olmama ragmen artık neredeyse hiçbiri ortalarda yok… Gameboy da
            oynardık, sek sek de… Bu hüznü bu kadar erken yaşamak da ilginç. Neredeyse bu yaşımda
            bana “Yaşlanıyor muyuz ne?” dedirtecek bir hüzün. Daha 20’ye basmamışken nostalji yapmak
            dünyanın ne kadar hızlı değiştiğinin bir göstergesi sanki… Ne kadar hızlı eskidiğinin… Aşağıya
     20     inip de o sandığa bir kez daha baktığımda hissettim bu hüznü. Tozlu bir sandığa emanetti sanki
            çocukluğum, karanlık bir odaya kapatmıştım. Ben büyüdükçe “Bırak gitsin, atalım” diyenler
            çoğalıyordu. Yine de karanlık bir odada da olsa, üstü tozlu da olsa o sandığın varlığı bana bir
            huzur veriyordu. Henüz ipleri kesmediğimi hatırlatıyordu. Kapağını aralayıp da baktığımda yarım
            yamalak anılarla bir dönemi hatırlıyordum. Sulugöz sakızı dendiğinde ağzımın nasıl sulandığını,
     25     Furby bebeğini nasıl beslediğimi, yeraltında hazine arar gibi cipslerin içinde nasıl taso aradığımı…
            Işıklı spor ayakkabılarla yürümenin havasını… Makarena şarkısını, dansını… Anahtarlıkların
            ucuna takılmış küçük ekranlarda sanal bebekler yaşatmayı… Bütün harçlığımı kokulu silgilere,
            Pokemon kartlarına yatırmayı…
                   Bir yandan Tolga Abi’nin programında Hugo’yu izlerken bir yandan üttüğüm kartları
     30     saymayı… Yemek biter bitmez sofradan fırlayıp Gameboy oynamayı… Televizyonun başında
            Ninja Kaplumbağalar’dan Red Kit’e art arda çizgi filmler izleyerek saatler geçirmeyi…
            Bugs Bunny’i izleyerek havuç yemeye başlamayı, Temel Reis de yiyor denerek zorla yedirilen
            ıspanakları… Tozlu bir sandıktan tüm bunları görmek mümkündü işte. Hepsini kaldırıp atacak
            mıydım? Annemlere bunlardan bahsettiğimde, annem babama dönüp “Bütün bunlar bizim için
     35     neydi ki o dönem?” diye sordu babamın cevabı “Abuk sabukluk” oldu. Evet, belki abuk sabukluktu
            ama bizim abuk sabukluğumuzdu. Büyük bir heyecanla gözyaşlarıyla, yalvar yakar aldırdığımız,
            birlikte saatler geçirdiğimiz şeylerdi. Hataların birikip başarının önüne geçtiğini Tetris’ten
            öğrenmiş, takas etmede Pokemon kartları sayesinde ustalaşmıştık. Gameboy’da oynamak kadar
            sokakta sek sek oynamasını da biliyorduk. Çocuklarla yetişkinler arasındaki çizgi silikleşiyor mu?
     40     Kızma Birader gibi kutu oyunlarında sinirden küplere biniyor, anne babamızın sabrına şaşıyorduk.




2214-0211
                                                       –3–                 M14/1/AXTUR/SP1/TUR/TZ0/XX

              Diğer 90’lıları bilemeyeceğim ama ben “sulu göz” ün ekşiliğiyle, apartman zillerine, taksi
              diafonlarına basıp kaçmanın muzurluğuyla, saklambaç oynamanın heyecanıyla, Power Rangers’ın
              renkleriyle geçen bir çocukluğu bugün gittikçe daha çok bilgisayar başında geçen bir çocukluğa
              yeğlerim. 90’larla 2000’leri karşılaştırınca bizim dönemde yine çocuklara özgü daha çok şey
   45         olduğunun farkına varıyor insan. Şimdiyse çocuklar ve yetişkinler arasındaki çizgi günden güne
              silikleşiyor sanki… 2000’lerde doğanlar bugün Playstation’da yetişkinlerle aynı oyunları oynuyor,
              internette aynı tweet’leri okuyorlar.

                                                                  Ege Dündar, 90’ların erken nostaljisi (2013)


        (a)     Globalleşme ve yerellik metin içinde nasıl örneklenmiş?

        (b)     Parçada dil, betimleme ve diyalog ögelerinin nasıl kullanıldığı ve okuyucu üzerindeki etkileri
                hakkında neler söyleyebilirsiniz?




2214-0211                                                       Turn over / Tournez la page / Véase al dorso
                                                      –4–              M14/1/AXTUR/SP1/TUR/TZ0/XX

2.

                                        Komşularımız çok uzakta

                            görmek istemiyor komşusunu kimse
                            balkonu çok yakında
                            bizimki balkondan hayal edilmiş bir evdi
                            komşuları çok uzakta

                        5   balkon yok zaten tek katlı zemin katta
                            bahçe yok çit yok yoktan olma her oda
                            doğrudan açılır doğrudan hemen sokağa
                            yer yatağınızı siz içindeyken gördüler mi hiç

                            ekmek dilimine sürülmüş sanayağ
                       10   sıcak değil pide değil somun değil
                            kendimizden çıkabileceğimiz dünya
                            sokaktan geçiliyordu odadan mutfağa

                            çıksak, komşumuz bizi görecek
                            bütün yoksulluğumuzla görecek
                       15   tırmansak içimizdeki merdivenden yukarıya
                            yüzümüze bakan bizi pencerede görecek

                            bizi mi koruyordu babam dışarıdaki dünyadan
                            dışarıyı mı yoksa bizim içimizdeki dünyadan
                            farkına varmadan büyürken biz böyle bir yazgıya
                       20   kimi zaman eve hiç gelmiyordu babam

                                                                            Yücel Kayıran, Kitap-lık (2008)


      (a)   Size göre şiirde anlatılan durum nedir?

      (b)   Şairin kelime seçimi ve etkileri hakkında neler söyleyebilirsiniz?




2214-0211
