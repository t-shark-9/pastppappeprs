M14/1/AXMAL/HP1/MAY/TZ0/XX




      22140133

MALAY A: LITERATURE – HIGHER LEVEL – PAPER 1
MALAIS A : LITTéRATURE – NIVEAU SUPÉRIEUR – ÉPREUVE 1
MALAYO A: LITERATURA – NIVEL SUPERIOR – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2214-0133                                                                                 4 pages/páginas
                                                           © International Baccalaureate Organization 2014
                                                  –2–             M14/1/AXMAL/HP1/MAY/TZ0/XX

Tulis satu ulasan sastera tentang satu daripada berikut:

1.

                  Ketika aku kembali ke alam nyata dan menyedari bahawa aku berdiri di bawah
            cahaya lampu di tengah-tengah kota, aku kemudian melihat sepasang kelkatu yang
            berlegar-legar di bawah cahaya lampu. Aku melihat mereka berkejar-kejaran. Melayang
            ke atas dan menjunam ke bawah. Kemudian kembali ke atas dan hampir menyentuh
      5     kaca lampu. Pasangan kelkatu itu sungguh gembira. Aku mendengar gelak tawa mereka
            bermain di bawah cahaya. Aku yakin salah seekor daripadanya adalah betina dan seekor
            lagi adalah kelkatu jantan. Mereka bercakap dalam bahasa dan loghat yang selalu
            mereka gunakan.
                  “Kau jangan biarkan dirimu terlalu dekat dengan cahaya,” kata kelkatu jantan
     10     mengingatkan kelkatu betina yang terbang berlegar-legar hampir dengan lampu yang
            cahayanya panas berkaca-kaca. “Sayap-sayap halusmu akan terbakar,” katanya lagi
            sambil terbang mengekori kelkatu betina yang seperti tidak menghiraukan nasihatnya.
                  “Lebih baik kita hinggap di celah daun dan menikmati hidup indah ini tanpa
            gangguan sesiapa di situ.” Ajak kelkatu jantan sambil terus terbang berlegar-legar di
     15     bawah cahaya lampu.
                  “Aku tak mahu!” Balas kelkatu betina spontan, berbaur kedegilan dan rengekan
            manja.
                  “Aku tak mahu!” Ulangnya lagi. “Aku hanya mahu bermain dan menari di bawah
            cahaya,” suguhnya sambil mengibar-ngibarkan sayap seperti seorang wanita yang
     20     melambai-lambaikan tangan dan melintuk-lintukkan jari jemarinya dengan lembut di
            atas pentas.
                  “Kau tak takut matikah?” Nada suara kelkatu jantan berubah tinggi dan terselit
            kemarahan. “Cahaya itu akan memabukkanmu. Panasnya akan memusnahkanmu.”
                  “Aku tak takut,” jerit kelkatu betina itu penuh keseronokan.
     25           “Aku tak takut mati!” Ulangnya lagi sambil terus berlegar-legar lebih dekat
            kepada cermin lampu. “Setiap yang hidup, akhirnya akan menemui kematian juga.”
            Kelkatu betina itu mengilai di tepi tiang lampu seperti seseorang yang sedang mabuk.
                  “Baiklah, tapi jangan menyesal. Aku dah kata,” kata kelkatu jantan seperti merajuk
            dan menjauhkan diri daripada kelkatu betina itu.
     30           Aku hanya memerhatikan tingkah laku sepasang kelkatu yang bermain-main di
            bawah cahaya lampu itu dengan perasaan yang aneh. Kenapa kelkatu suka bermain di
            bawah lampu? Soalku sambil mengetatkan baju tebalku. Ada orang berkata kelkatu
            menganggap bahawa cahaya itu adalah tuhan. Sebab itu kelkatu sanggup mati dan
            membakar dirinya di bawah panas cahaya lampu. Apabila hujan turun, kelkatu akan keluar
     35     beramai-ramai mengurungi cahaya lampu, kerana mereka berfikir itulah penyelamat
            daripada bala bencana yang ditimpakan ke atas mereka. Mereka menganggap hujan
            adalah musuh paling kejam. Kejam daripada segala kekejaman.
                  Sebentar lagi hujan akan turun.            Kelkatu jantan merasa angin dingin
            menusuk-nusuk kulit tubuhnya. Sayap nipisnya bergetar-getar seolah-olah diserang
     40     sesuatu benda yang boleh membawa malapetaka kepadanya. Dia melihat sekeliling.
            Daun-daun bergoyang di dalam gelap. Pohon-pohon seperti bertahan daripada sesuatu.
            Tiang lampu tempatnya menyandar seolah-olah sedang digerakkan orang. Sekali lagi dia
            cuba memerhati sekeliling, tetapi habuk yang berterbangan menyekat pandangan matanya.



2214-0133
                                                 –3–             M14/1/AXMAL/HP1/MAY/TZ0/XX

            Dia cuba mencari kelkatu betina yang bermain-main di bawah cahaya lampu, tetapi
   45       debu-debu yang berterbangan dibawa angin seolah-olah menjadi seperti hamparan kabus
            yang membataskan pandangannya.
                  “Laron, kau di mana?” Jerit kelkatu jantan dengan suara kuat melawan suara angin.
                  “Laron!” Jeritnya lagi dan barulah aku mengetahui bahawa kelkatu betina itu
            bernama Laron.
   50             “Laron!” Ulang kelkatu jantan itu lagi, mula ketakutan kalau-kalau sesuatu yang
            buruk berlaku terhadap pasangannya. Dia terbang ke sana kemari di bawah cahaya lampu
            dan di celah-celah debu yang berterbangan, tetapi tidak ada sesiapa pun yang menyahut.
                  Tiba-tiba aku dikejutkan sesuatu. Aku mendengar satu jeritan yang kuat dan
            nyaring, tetapi datang entah dari mana. Secara spontan aku memandang sekeliling sama
   55       ada terdapat orang yang sedang menderita kesakitan di mana-mana berdekatan denganku.
            Tetapi suara angin yang kuat dan menakutkan seolah-olah mengatasi suara jeritan itu.
                  Beberapa minit kemudian, aku mendengar semula jeritan yang kuat dan nyaring
            itu. Tidak salah lagi ia datang dari satu tempat di sisi ketulan batu sebesar buah epal
            di sebelah kanan tiang lampu. Aku bergerak sedikit ke arah itu. Ketika itulah aku
   60       melihat kelkatu betina bernama Laron itu berlumuran darah dan terbaring kaku dipangku
            kelkatu jantan. Aku mendengar kelkatu jantan itu turut meraung, sedih di atas kematian
            pasangannya. Tetap anehnya, mengapa kelkatu betina itu masih lagi menjerit-jerit kuat
            dan nyaring, walaupun dia sebenarnya sudah lama mati.

                                                                     Jasni Matlani, Mastera (2011)




2214-0133                                                Turn over / Tournez la page / Véase al dorso
                                          –4–              M14/1/AXMAL/HP1/MAY/TZ0/XX

2.

                          Selepas Membaca Tawfik Al-Hakim

                 Kupinjam cuaca ini dari negeri asing
                 kaupinjam neraca itu dari negeri rancu
                 aku diseret ke dalam hutan tajam
                 berundur bererti mati
             5   tetapi ke hadapan juga sukar,
                 aku duduk di penjuru yang paling pedih,
                 bersama-sama mereka yang teruji
                 dan dilingkar takdir nestapa,
                 pengembara yang pulang memikul hutang,
            10   hujan memukulku dan mentari membakarku,
                 cuaca mengingkariku.

                 Tuan hakim
                 seekor itik panggang tak mungkin terbang kembali,
                 sejasad janin tak mungkin berbicara dengan ayah ibunya,
            15   segala-galanya melimpah keluar dari lingkung logika
                 bahasa neraca hanya memilih tukang roti
                 yang mengolah tiap aksara persetujuan
                 perbicaraan ini adalah medan tempur
                 si pengecut tak akan menyanyi lagu perang.

            20   Urat-urat di lidahku kaubius
                 lalu harus bicara bagaimana lagi
                 neraca ini telah menyuara segala beza
                 keadilan adalah bahasa kuno
                 kewajaran adalah relik purba
            25   yang tergeletak di muzium dan tidak dikaji
                 hanya kautemukan dalam sastera tua dan peri ibarat
                 yang kaubacakan dengan suara serak
                 sebelum anak-anakmu terbang ke alam mimpi
                 dan tidak mahu mendengar lagi.

            30   Bahasa neraca penuh nahu ampu dan prasangka
                 Tulangmu dilembutkan pujuk pangkat
                 Kerusimu diempukkan puji dan setia tidak bertempat
                 Neraca ini timbangannya diberatkan nama
                 Bukan watak dan hasrat putih,
            35   Selamanya aku kalah dipatahkan tohmah
                 Dan terus tua mengejar ayat saksama.

                                                Raihani Mohd. Saaid, Dewan Sastera (2010)




2214-0133
