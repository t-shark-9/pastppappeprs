M14/1/AXSWE/HP1/SWE/TZ0/XX




      22140201

SWEDISH A: LITERATURE – HIGHER LEVEL – PAPER 1
SUÉDOIS A : LITTÉRATURE – NIVEAU SUPÉRIEUR – ÉPREUVE 1
SUECO A: LITERATURA – NIVEL SUPERIOR – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2214-0201                                                                                 3 pages/páginas
                                                           © International Baccalaureate Organization 2014
                                                    –2–                M14/1/AXSWE/HP1/SWE/TZ0/XX

Skriv en kommentar till en av de båda texterna:

1.

                   Pälsen som varit grå när hon sydde den var helt vit av snöstoft, en vintervargs päls att
            gömma sig i. Han var på väg att försvinna och hon ökade takten, men fast han stod helt
            stilla lyckades hon inte komma en enda bit närmare. Hon ropade men han måste ha varit
            utom hörhåll, för han vände inte ens på huvudet och om han hört henne skulle han ha svarat,
      5     det visste hon säkert. Hon var tvungen att öka takten ännu mer. Hon var tvungen att ropa,
            om och om igen. Hon måste komma så nära att hon kunde se de vita rökpuffarna ur hans mun.
            Hon måste gå åt samma håll som han.
                   Han hade börjat röra sig in mot land nu, men det var för tidigt, det fanns något där som
            hon mindes, en skugga som bara kunde ses från hög höjd. Fåglarna såg den säkert där de
     10     seglade på luftströmmarna. Hon fyllde lungorna för att ropa ännu högre men det var som
            om munnen frusit ihop, allt som kom ut var ett torrt litet ljud, som en kråkunges kraxande,
            och när hon tog sats för att springa hade kängsnöret gått upp, hon måste knyta det först och
            den isiga snodden var svår att få bukt med. När hon reste sig upp stod han redan och tittade
            ned på sina fötter och slog med käppen som om han försökte jaga bort vattnet. ”Frank”, ropade
     15     hon och det var ett så väldigt rop att snön rasade ner från berget och rev med sig ljung och
            enebuskar och lösa stenar, till och med de små sjöbodarna i strandkanten, allting dånade
            genom isen, och ljudet fick bitar av berget att lossna, hela överhänget som skyddade falkarnas
            bon föll med ett dån, och en våg slog upp över husen och bryggan och drog dem med ner
            i vattnet, alla julkalasets gäster sjönk medan fåglarna flög bort i en ilsken härva och hon
     20     sprang mot den lilla rundeln a v tyst is som höll på att ge vika.
                   När hon var nästan framme vände han sig om. ”Gå undan”, ropade han och sjönk.
            Det svarta vattnet rörde sig knappt där han försvunnit. Eftersom han funnits där alldeles
            nyss stod hon kvar och väntade på att han skulle komma tillbaka, stiga upp lika lätt som
            han sjunkit, som ett barn på en gunga. Hon tittade på issörjan som redan börjat sluta sig igen.
     25            Han sjönk genom mörkret, rakt och tungt som ett lod. Här och där lyste ensamma gröna
            dagrar där solen nådde ner, men det mesta var mörker, en kall svart rymd med virvlande
            stoftpartiklar i strömmarna. Vattnet sög vantarna av hans händer och strök upp hans hår
            över pannan, tog ifrån honom ränseln, käppen och halsduken men lät honom behålla stövlarna
            och pälsen som drog honom nedåt allt snabbare. Den sista luften rusade ur hans mun,
     30     ett glänsande band av vita bubblor som steg och brast mot den hårda ytan medan strömmarna
            förde honom bort från land, djupare in under isen. Han var redan långt borta när Tora föll
            på knä och började gräva med naglarna. Han hade sjunkit och var på väg norrut, och hela
            tiden medan hon krafsade i isen och ropade kände hon det kalla mörkret strömma omkring sig,
            som om det var hon som sjönk.

                                                                  Ellen Mattson, ur: Glädjestranden (2008)




2214-0201
                                    –3–                M14/1/AXSWE/HP1/SWE/TZ0/XX

2.

                                    Fart

                 En skyldrande semafor
                 skjuter rak som en vaktpost –
                 växer, skruvar sig, flyger förbi –
                 viadukter och broräcken
             5   slungas handlöst ut i svarta natten –
                 telegrafstolpar, hus,
                 stationer, båglampor, skorstenar:
                 allt sopas undan
                 och drunknar i en häxdans av virvlande intryck –
            10   expresståget Paris – Hamburg brusar
                 på smattrande hjul mot det okända.

                 Ursinnigt som en projektil
                 borrar sig lokomotivets väldiga stålkropp
                 genom mörkrets miltjocka pansarplåt;
            15   hela maskinen
                 har blivit till ett rasande vidunder
                 som med giriga järnkäftar
                 slukar kilometer efter kilometer –
                 syllar, skenor och grus –
            20   och spyr ut dem över vallen därbakom
                 i ett moln av gnistor och svepande rök.

                 I en banhall med skimrande bågljus:
                 några minuters uppehåll för kolning.
                 Frustande, stampande,
            25   otåligt att åter få rusa framåt
                 dröjer det svarta komplexet vid perrongen
                 kringvärvt av vit, fräsande ånga.
                 Nosen: sotig, svart, trubbig,
                 de blanka pistongerna drypande av fett.
            30   En vissling – hör! Vidare! skriker sirenerna.
                 Vidare, vidare! pustar de sammanpressade kolvarna.
                 Vidare, vidare, vidare!
                 stönar ekrar och smattrande nav –

                 en skyldrande semafor
            35   skjuter rak som en vaktpost ur mörkret.

                                                      Arnold Ljungdal, ur: Ungdom (1931)




2214-0201
