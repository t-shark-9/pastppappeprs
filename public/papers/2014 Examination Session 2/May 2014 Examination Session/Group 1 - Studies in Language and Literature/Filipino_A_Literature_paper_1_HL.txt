M14/1/AXFIL/HP1/TGL/TZ0/XX




      22140073

FILIPINO A: LITERATURE – HIGHER LEVEL – PAPER 1
FILIPINO A : LITTéRATURE – NIVEAU SUPÉRIEUR – ÉPREUVE 1
FILIPINO A: LITERATURA – NIVEL SUPERIOR – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2214-0073                                                                                 3 pages/páginas
                                                           © International Baccalaureate Organization 2014
                                                     –2–                  M14/1/AXFIL/HP1/TGL/TZ0/XX

Sumulat ng komentaryong pampanitikan sa alinmang isa sa dalawang sumusunod:

1.

                   Mahirap ang naging buhay niya. Pero hindi naman paghihirap ang lahat. Sa Germany
            niya naramdaman ang dignidad ng pamumuhay sa sariling pawis. Kinaya niyang buhayin ang
            sarili. Nagkaroon siya ng trabaho. Hindi na niya kayang bilangin kung ilang palapag at kubeta
            ang kanyang kinudkod; ilang nurses ang natulungan niya sa pag-aalaga ng maysakit at matatanda.
      5     Minsan ay nagtrabaho pa siya sa pabrika ng damit. Kung may pagkakataon lamang, mabubuhay
            siya ng hindi aasa. Kakayanin niyang alagaan ang kanyang sarili. At hindi niya maunawaan
            kung bakit hindi siya mabigyan ng visa. Nagbigay pa siya ng nilagdaang salaysay sa opisina ng
            immigration na hindi siya magiging kakulangan. Hinamon pa niya ang opisyal na tingnan ang
            kanyang social security record, kahit minsan ay hindi siya humingi ng tulong sa pamahalaan
     10     nila. Pero sinabihan siya na wala siyang karapatang manatili sa bansa. Maliban lamang siguro,
            matahimik niyang naisip, kung dadalhin niya sa pag-uwi ang pitong taong alaala upang idagdag
            sa alaalang nagtulak sa kanya upang ilakip at ipinid sa sobre ang natitirang tag-init ng kanyang
            buhay […]
                   Panahon ng pamamayapa, naisip niya, upang muling isilang. Kinuha niya ang pangginaw
     15     at naglakad sa kalye. Tiyak ang mga hakbang. Tumigil siya sa harap ng Katedral, ang kilalang
            katedral ng Cologne. Doon niya napagpasyahang makipagdiborsyo kay Sigmund. Umupo siya sa
            isang tabi nang napanuod ang pagpipinta ng isang artist sa daan. May kulay na chalk ang kanyang
            ginagamit. Namamangha siya sa pagod na ibinibigay ng artist samantalang alam naman na di
            magtatagal ang kanyang sining sa dami ng mga taong nagdaan. Naisip niya na hindi bale-wala ang
     20     lahat, may mga bagay na dapat gawin, upang ipakita ang esensiya o upang tumuklas, anuman ang
            kahihinatnan nito. Napatingin sa kanya ang pintor at ngumiti, ginantihan niya ang ngiti.
                   Matimtiman niyang pinagmasdan ang katedral. Sa kanya, isang kanlungan ang katedral.
            Nalilimutan niya dito ang pait ng buhay. Nadadala siya nito sa isang daigdig ng pangarap.
            Napagdaanan ng katedral ang pagsubok ng panahon, maging ang kahinaan ng tao. Pumikit siya
     25     na wari ay iginuguhit ang larawan ng katedral sa isip. Nagtayo rin siya ng katedral ng pangarap,
            subalit binigo ng pagkakataon. Isang ilusyon ang pangarap, subalit tunay ang pait. At alam niyang
            iguguhit niya ang katotohanan ng pait na kabahagi ng pangarap upang makabangon. Tumayo
            siya na nangingilid ang luha, minamasdan ng matagal ang katedral, alam na huli na ito bago
            balikan ang landas pabalik sa apartment, pabalik sa kanyang bayan. Kailangan niyang ihanda ang
     30     kanyang mga gamit, magpaalam sa mga kaibigan. Mananatiling bahagi ng kanyang pagkatao ang
            Germany, ng kanyang pangarap, ng katotohanan. Dadalhin niya ang pait at tamis, tulad ng alaala
            ng katedral – maganda at kung minsan malamig at malayo. Magsisimula ang kanyang pangarap
            sa katotohanan. At naglalandas ang luha sa pisngi, matamis ang ngiti ni Luvee nang lumapag ang
            eroplano sa airport. Magaan ang kanyang hakbang palabas. Sumakay siya ng isang taksi pabalik
     35     sa kanyang bayan.

                                                              Nena Gajudo, Mga Hibla ng Pangarap (1994)




2214-0073
                    –3–               M14/1/AXFIL/HP1/TGL/TZ0/XX

2.
             Ang Likas sa Atin

                   tahimik
                   malamig
                   payapa ang
                   gabi ngunit
               5   binabasag ng
                   araw ang
                   salamin ng
                   langit upang sa
                   pagtanda ng
              10   lupa at
                   paglaho ng
                   lakas ng
                   taksil na
                   hari ay
              15   magsimula ang
                   paglapat ng
                   lamat ng mga
                   bituin sa
                   nabubuong
              20   mukhang itim

            Emmanuel Quintos Velasco, Dalawang Pulgada at Tubig (2011)




2214-0073
