M14/1/AXFIN/SP1/FIN/TZ0/XX




      22140079

FINNISH A: LITERATURE – STANDARD LEVEL – PAPER 1
FINNOIS A : Littérature – NIVEAU MOYEN – ÉPREUVE 1
FINÉS A: LITERATURA – NIVEL MEDIO – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2214-0079                                                                                   4 pages/páginas
                                                             © International Baccalaureate Organization 2014
                                                        –2–                    M14/1/AXFIN/SP1/FIN/TZ0/XX

Kirjoita opastettu analyysi jommastakummasta tekstistä.              Vastauksesi tulee kohdistua kumpaankin
esitettyyn kysymykseen.

1.

                                                      Nuoruusmuseo

                   Luokkaretki tehtiin Rymättylään. Sinne oli perustettu nuoruusmuseo. Arkeologit olivat
            löytäneet viikinkiaikaisen nuorisotilan. Löydetyn rakennuksen pohja erosi muista vastaavista
            löydöistä siinä, että sen nurkilta löytyi paljon roskia, muun muassa nekkupapereita.
                   – Tässä näette tinatuopin palasen. Muuta siitä ei ole jäljellä. Arvatenkin tuoppi on
      5     käytön jälkeen paiskattu kivikkoon. Todennäköisesti tuoppia on sen jälkeen vielä murjottu
            tylpällä astalolla.
                   Museon intendentillä oli pitkät, rasvaiset hiukset ja jalassa farkut, joissa oli reiät polvissa.
            Hän oli selvästi innostunut tuopinsirpaleestaan.
                   – Siihen aikaan nuorison lempijuoma oli sima. Se ei ollutkaan, kuulkaas, mitä tahansa
     10     simaa. Kaikki viittaa siihen, että tunnuslause ”pönttö sekaisin hinnalla millä tahansa” oli käytössä
            jo tuhat vuotta sitten.
                   Luokka seurasi intendenttiä vaitonaisena. Kuului vain suhinaa, koska jo nuoruusmuseon
            ulko-ovella oli jalkoihin pitänyt laittaa muovipussit. Seinillä oli kylttejä, joissa luki: Nuoruuteen
            ei saa koskea!
     15            Viikinkiaikainen nuorisotila oli kylläkin pieni pettymys. Nähtävää oli niukasti. Intendentti
            taisi lukea luokan ajatukset.
                   – Se, että nuorten muinaisesta kokoontumistilasta on jäänyt niin vähän jäljelle, ei selity
            pelkästään ajan syövyttävällä vaikutuksella. Arkeologiemme mukaan monet asiat viittaavat siihen,
            että tämä muinainen nuorisotila pistettiin palasiksi heti rakentamisensa jälkeen. Esimerkiksi
     20     tuo nurkassa oleva kivijakkara löytyi metsästä. Pienempää irtaimistoa on löytynyt kymmenen
            kilometrin säteeltä.
                   Viikinkiaikainen nuorisotila oli Rymättylän Nuoruusmuseon ensimmäinen osasto.
            Se käynnisti teeman Nuoruus kautta aikojen.
                   – Nuoruus on aina ollut kiihkeätä aikaa. Ammoin nuoret eivät kuitenkaan kuvitelleet
     25     olevansa kuolemattomia. Tässä näette nuoren ihmisen pääkallon keskiajalta. Tutkijamme ovat
            sen pohjalta luonnostelleet oheiset piirrokset siitä, miltä nuoriso on vuosisatoja sitten näyttänyt.
            Kuten huomaatte, lattaotsaisuudella on pitkät perinteet. Lävistyksiäkin käytettiin, tosin ne eivät
            aina olleet vapaaehtoisia. Tuossa näyttää lävistys menneen alahuulesta läpi, halkaisseen kielen ja
            tulleen poskesta ulos.
     30            Luokka vaelsi vitriinien editse vakavana. Onneksi edes museon kaiuttimista vienona kuuluva
            luuttumusiikki kevensi tunnelmaa. Mukava yllätys oli myös näytteille asetettu nahanriekale.
                   – Tässä ovat mitä todennäköisimmin jäänteet Juhana Herttuan* meikkipussukasta. Tokihan
            nuoruus aikoinaan monellakin tavalla erosi nykyisestä. Joku teistä saattaa tietääkin, että Juhana
            Herttua perusti 1500-luvulla Porin kaupungin. Mutta moniko tietää, että hän oli silloin vasta alle
     35     parikymppinen, akneihoinen nuorukainen? Vertailun vuoksi voisi kysyä, aikooko kenties joku
            teistä lähiaikoina perustaa kaupungin.
                   Luokasta joku erehtyi luulemaan, että tässä kohtaa kuului nauraa. Aseistettu vartija tuli oitis
            huomauttamaan, että Nuoruusmuseossa nauraminen oli kielletty.




2214-0079
                                                              –3–                        M14/1/AXFIN/SP1/FIN/TZ0/XX

                   Nuoruus kautta aikojen -näyttely jatkui liki nykypäivään asti. 1980-luvulta oli esillä pizza
    40       ja kolmikiloinen kännykkä. Pizza oli ihmeen hyvin säilynyt.
                   Paluumatkalla luokka oli hiljainen. Nuoruusmuseosta oli jäänyt paljon mietittävää.
             Yksimielisiä oltiin siitä, että sinne palattaisiin seuraavankin vuoden luokkaretkellä.
             Mukaan roudattaisiin paljon tavaroita, sillä intendentti oli sanonut museon ottavan mielellään
             lahjoituksina vastaan uudempaa nuoruusesineistöä.
    45             Jotkut innokkaimmat uhkasivat tulla uudestaan jo kesälomareissulla vanhempiensa kanssa.
                   Nuoruusmuseo on auki aina paitsi maanantaisin.

                                   Kari Levola, Syvältä, veistoluokan uumenista. Lastuja ja sahanpuruja (2002)



* Juhana Herttua: (Juhana III, 1537–1592) oli Ruotsin kuningas 1568–1592 ja Suomen herttua 1556–1563.
   Hän perusti Porin kaupungin maaliskuussa 1558.



       (a)     Erittele ja tulkitse humoristisia ja ironisia keinoja, joilla novellissa kuvataan nuoruutta.

       (b)     Mitä novellissa kritisoidaan?




2214-0079                                                                Turn over / Tournez la page / Véase al dorso
                                                      –4–                   M14/1/AXFIN/SP1/FIN/TZ0/XX

2.

                        Olipa kerran tyttö,
                        joka tahtoi olla prinsessa.

                         Pää 100% tylliä,
                         kahvipakettikruunu
                    5   			ja taukoamaton polotus:
                         kerrokerrokuvastin
                         kerro kuka, arvaa kuka!

                        Herne patjan alla murenee tomuksi,
                        mutta tyttö juoksee yöt metsiä, suutelee
                  10           sammakoita ja sammakoilla kieli
                        			vatsanpohjaan saakka.

                        Kokonaisen kesän tyttö roikottaa palmikoita vintin ikkunasta,
                        vaikka kylän pojat kivittävät ruudut rikki.
                        Tulee kuhmu ja tulee haava,
                  15    mutta prinsessaa ei tule.

                        Salaa
                                tytölle kasvaa villieläinsilmät ja säikyt jalat.

                        Silmissä villieläimet vaanivat
                        syli täynnä marmorikuulia
                  20            ja jokaisessa kuulassa tyttö, jota ei kohta ole,
                        			                    sillä tyttöjen aika on nopea,
                        			                    tyttöjen aika on villieläimen säikyt jalat.

                                                            Kristina Wallin, Kengitetyn eläimen jäljet (2005)


      (a)   Millä tavalla runo kuvaa tytön kehitystä?

      (b)   Mitä saduille ominaisia kielen keinoja runossa käytetään ja missä tarkoituksessa?




2214-0079
