M14/1/AXCAT/SP1/CAT/TZ0/XX




       22140035

CATALAN A: LITERATURE – STANDARD LEVEL – PAPER 1
CATALAN A : Littérature – NIVEAU MOYEN – ÉPREUVE 1
CATALÁN A: LITERATURA – NIVEL MEDIO – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2214-0035                                                                                   4 pages/páginas
                                                             © International Baccalaureate Organization 2014
                                                        –2–                  M14/1/AXCAT/SP1/CAT/TZ0/XX

Escrigui el comentari literari guiat de només un dels textos següents. A la seva resposta cal que adreci
ambdues preguntes.

1.

                   – M’han confinat en una illa on em quedaré quan siga lliure.
                   L’hotel de Patrice el belga estava situat a l’extrem del carrer de l’illa. Era un edifici de
            fusta de dues plantes amb sis habitacions, amb un petit restaurant reconvertit en un cafè de grans
            finestrals de cara a la mar. Feia uns quants anys que l’hotel estava fora de servei, encara que acollia
      5     de tant en tant algun client si era del gust de Patrice. Ara només hi residien el belga, el seu afillat
            Joan i Lluís Dalmau. Als matins, tots dos es desdejunaven durant una bona estona mentre veien
            feinejar la filera de quinze barques, amb dos homes cadascuna. Treballaven junts formant allò
            que els pescadors en deien la “companyia”. Més enllà, en punts a penes perceptibles, es veien les
            altres dues barques grans que no tornarien fins l’endemà. Els diaris arribaven cada dos dies, amb
     10     el vaixell que venia de la península, de manera que no tenien gaires coses a dir-se sobre l’actualitat.
            Dalmau parlava sovint de la seua vida, dels seus anhels; el belga, de qüestions relatives als pocs
            més de tres-cents residents a l’illa, homes i dones dedicats a la pesca i al conreu de la terra.
            De vegades s’hi afegia l’únic guàrdia civil i, per tant, comandant de l’illa, Rafael Salgado,
            responsable de la custòdia de Lluís Dalmau, que s’havia de presentar cada dia al quarter,
     15     obligació que Salgado li evitava desplaçant-se ell al cafè. Tanmateix aquell matí el comandant
            era al port esperant el regidor de la ciutat que s’ocupava dels afers administratius de l’illa.
            Per això el belga i Dalmau triaren el racó des d’on veurien apropar-se el vaporet. Així que
            arribara, Dalmau aniria al quarter a signar el full de compareixença diària per tal de fer-li
            evident al regidor el compliment dels deures del comandant.
     20            – I tu, Patrice, ¿per què vingueres ací?
                   – Buscava una illa sense turistes.
                   Dalmau sentia una curiositat literària per la vida del belga. En els quatre mesos que
            duia confinat, sabia que Patrice era d’un poble de la vora de Brussel·les i que havia
            estat mariner. Res més. El belga li ho havia dit d’una forma vaga, com si pretenguera
     25     llevar-li relleu a un passat que considerava rutinari però que Dalmau suposava intens.
            Sota aquella manera escèptica i modesta de comportar-se, Dalmau intuïa –o volia creure–,
            amb la mirada distorsionada del novel·lista, un home d’acció alineat amb rebels i causes justes.
            La displicència evocativa del belga accentuava el seu interès.
                   – Una illa sense turistes –repetí Dalmau amb ironia–. Algun dia també vindran ací. És un
     30     lloc bonic.
                   – Paradoxalment bonic, perquè és bella en la seua pobresa. Observa-la: és petita,
            sense a penes recursos, el paisatge és ben normal i només té un carrer. La terra productiva per
            a la supervivència dels nadius l’hagueren de vendre fa cinc anys a un holandès.
                   – ¿Un holandès? ¿Per què?
     35            – Un virus va matar totes les vinyes.
                   – Però tenien la pesca.




2214-0035
                                                        –3–                    M14/1/AXCAT/SP1/CAT/TZ0/XX

                   – La pesca no ha estat mai un gran negoci per a l’illa. Han de competir amb empreses
            de la ciutat més ben preparades. L’única alternativa era acceptar l’oferta de convertir-la en un
            paradís turístic: hotels, restaurants i fins i tot un casino. Un any més tard, quan ja estaven decidits
   40       a vendre, es va presentar un advocat, amb poders delegats d’un ciutadà holandès, que comprava
            totes les terres però que, en canvi, els permetia seguir conreant-les sense pagar cap arrendament.
                   – Un Robin Hood holandès. ¿Qui és?
                   – No viu ací i ni tan sols el coneix ningú.

                                                                        Ferran Torrent, L’illa de l’holandès (1998)


      (a)      De quina manera contribueix la descripció dels personatges a la creació de la intriga en el text?

      (b)      Quines són les peculiaritats de l’illa que es descriu?




2214-0035                                                        Turn over / Tournez la page / Véase al dorso
                                                  –4–                  M14/1/AXCAT/SP1/CAT/TZ0/XX

2.

                                           Cançó de grumet

                                  Adéu, turons de Marsella,
                                  ja se’n van els mariners.
                                  Tot just hem hissat la vela
                                  es gira un oratge fresc.
                              5   Aquell pinar de la costa
                                  deu ser ple de cants d’ocell;
                                  si no sentim l’ocellada
                                  ens duu romaní l’oreig.
                                  Quin goig, de bon dematí,
                             10   seguir la darrera estrella:
                                  “no hi ha lliri sense flor
                                  ni barco sense bandera”.

                                  Infla’t vela, llisca vela!
                                  Com s’allunya la ciutat!
                             15   Guaita l’or clar de la platja
                                  i a dalt de tot el cel clar.
                                  Timoner, potser sospires?
                                  L’enyorança t’ha punxat?
                                  El gallaret llengoteja
                             20   i enjoia tota la nau.
                                  Quin goig, cremant sobre els pals,
                                  el gallaret de la festa:
                                  “no hi ha lliri sense flor
                                  ni barco sense bandera.”

                             25   Adéu, turons de Marsella!
                                  adéu, la noia i el pi!
                                  No ens espanten les ventades
                                  ni la boira de la nit.
                                  Si el vent xiula entre les cordes,
                             30   demà el mar serà ben llis.
                                  A cada port ens espera,
                                  amorós, un llavi fi.
                                  Quin goig, tornant de la mar,
                                  el petó d’una donzella:
                             35   “no hi ha lliri sense flor
                                  ni barco sense bandera.”

                                                              Tomàs Garcés, L’ombra del lledoner (1924)

      (a)   Quins són els elements folklòrics d’aquest poema?

      (b)   Quines són les imatges d’aquest poema que associem immediatament amb el tema naval?


2214-0035
