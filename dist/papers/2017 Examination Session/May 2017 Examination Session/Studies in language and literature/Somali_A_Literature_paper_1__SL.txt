M17/1/AXSOM/SP1/SOM/TZ0/XX




Somali A: literature – Standard level – Paper 1
Somali A : littérature – Niveau moyen – Épreuve 1
Somalí A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0647
     4 pages/páginas                                      © International Baccalaureate Organization 2017
                                               –2–                 M17/1/AXSOM/SP1/SOM/TZ0/XX

Ka qor mid ka mid ah qoraallada soo socda faallo suugaaneed ku salaysan labada su’aalood oo ka
dambeeya qaybta aad xulatay. Jawaabtaadu waa inay la xiriirta labada su’aalood oo qaybta aad xulatay
ka dambeeya.

1.

                                       Qoraallo wax laga faallooda

                                       Gorayadu ilmeheeda
                                       aroori bay dhigtaayoo
                                       aboodigu ku laayaa,
                                       shimbirtuna aroosay
                              5        ilaxidhoo ammaana bay
                                       ubadkeeda seexisaa.

                                            Kala awran labaduye
                                            edebtiyo aqoontiyo
                                            asluubtay isku dhaafeen.
                              10            Caqligii wanaagsani,
                                            itaal inuu ka roon yahay
                                            bal eegoo u fiirsada.

                                       Ilka weynoo maroodigu
                                       araduu mirtaa buu
                              15       cadawgu ku ugaadhaa,
                                       aboorkuna duddumadaan
                                       aragnay buu dhistaayoo
                                       naftiisa ku ilaashaa.

                                            Kala awran labaduye
                              20            edebtiyo aqoontiyo
                                            asluubtay isku dhaafeen.
                                            Caqligii wanaagsani,
                                            itaal in uu ka roon yahay
                                            bal eegoo u fiirsada.

                              25       Ma ogtahay sagaaradu
                                       awaarahay qoddaayoo
                                       saaladeeda ku aastaa,
                                       libaaxuna ma asturee
                                       hilimaduu ka arooruu
                              30       digadiisa ku aslaa.

                                            Kala awran labaduye
                                            edebtiyo aqoontiyo
                                            asluubtay isku dhaafeen.
                                            Caqligii wanaagsani,
                              35            itaal in uu ka roon yahay
                                            bal eegoo u fiirsada.

                                      Xasan Sheekh Muumin, ka: riwaayaddii Shabeelnaagood (1974)
                                           –3–                 M17/1/AXSOM/SP1/SOM/TZ0/XX

(a)   Ka faallee sida uu gabayaagu tixdan u adeegsaday xayawaanka iyo waxa ay muujinayaan.

(b)   Ka faallee qaabeynta erayada iyo kaalinta ay ku leedahay muujinta tixdan nuxurkeeda.




                                                      Turn over / Tournez la page / Véase al dorso
                                                          –4–                  M17/1/AXSOM/SP1/SOM/TZ0/XX

2.

                        (Qaybtan ee sheekadii waxay ku saabsantahay nin Calimaax la yidhaahdo oo helay
                warqad ay dirtay gabadhii uu jeclaaday oo Cawrale loo yaqaanno.)
                        Haddaba, maalintay tageen Taleex maalintii ku xigtey markay abbaara tobankii aroornimo
                ahayd oo ay jimce tahay ayaa ninkii warqadda sidey raadiyey Calimaax. Wuxuu doondoonaba
      5         wuxuu ka helay isagoo madan lagu shiraayo dhex fadhiya oo shirka wax kaga jira. Shirwac
                wax kale ma yeeline shirkii buu dhex maaxay ilaa uu Calimaax warqaddii farta ka saaray sidii
                ballankii ay Cawrala isku ogaayeen ahaa.
                        Darxumo, waxay ahayd Calimaax sida wax loo akhriyo ama loo qoro midna ma aqoon,
                haddaba waxaa jirtey warqaddii inuu u dhiibey si uu ugu akhriyo ninkii barbarkiisa midig fadhiyey,
     10         oo nasiib darri ahaa sodoggiisii cusbaa oo uu mudda yar horteed gabarta ka guursadey, lana
                oran jiray Sugulle.
                        Waxaa dhacday markuu soddoggiis warqaddii jeexay oo weertii u horraysey oo ahayd
                “Calimaax sidii johoradeed yaanan kuu jamane” isha mariyey, mar labaadkiina ilaa ereyadii u
                danbeeyey oo ahaa Cawrala Barre akhriyey, oy u muuqatay inay warqaddu ku saabsan tahay
     15         jacayl ka dhexeeya Calimaax iyo ruuxaas dumarka ah, ayaa hoosiis dhex maray warqaddii iyo
                indhihiisii oo uu mar saddexaadkii naxdin iyo yaxyax daraadood dib eray uga kicin waayey.
                Halkaasuu isagoo dhididsan soddoggii dib ugu celiyey warqaddii Calimaax iyadoo isku guda
                jirta. Calimaax waxay la noqotay in odaygii soddoggiisa ahaa indha dareeyey oo uu sidaas
                aawadeed warqaddii u akhriyi kari waayey. Markaasuu intuu warqaddii ka qabtay soddoggiis u
     20         dhiibay ninkii dhinaciisa bidix fadhiyey, oo ayaandarro labaad ahaa seeddigii Wacays.
                        Wacays warqaddii buu intuu galka ka saaray oo kala bixiyey beeg isu hor qabtay, isagoo
                xoogaa dareeni galay markuu aabbihii wejigiisa eegay dhididka saarsaaran. Sidii si le’eg
                Wacays bilawgiiba wuxuu la kulmay wax aanu filayn oo aad uga yaabiyey, waana ka bogtay
                warqaddii isagoo aan weli eray ugu sheegin Calimaax. Calimaax baa haddaba dareemay inay
     25         warqadda wax walaac geliyey soddiggiis iyo seeddiggiis ku qoran yihiin oo lagula dhici waayey
                ama lagala xishooday in loo sheego. Markaasuu ku yiri, “Wacays ii sheeg waxa warqadda ku
                qoran, yaase soo diray?” Wacays baa markaas u jawaaboo ku yiri, Calimaax waxa warqadda
                ku yaal iyo cidda soo dirtay midna halkan kuugu sheegi maayo, waayo Soomaalidu waxay ku
                maahmaahdaa, shir looma wada uunsiyo, ee waa inoo markaynnu shirka ka dareerno.
     30                 Calimaax waa af gartay Wacays oo shirkii buu iska dhegeystey isagoo walaacsan oo
                ka fekeraaya waxa warqadda ku qoran. Nasiib wanaag, in yar dabadeed ayaa shirkii ninkii
                guddoonshaha ka ahaa xiray oo gartii dhammeeyey.
                        Sidii ballanku ahaa markii la dareeray ayaa Calimaax iyo Wacays is raaceen, oo haddii
                in yar la wada socdey Calimaax yiri, “Wacays ina keen guriga aad warqadda iigu akhridide”.
     35         Wacays baa markaas ku jawaabay, “Caliyow tanu mid gurigaagan laguugu akhriyaayo ma’ahee
                cidladaas inoo leexi”. Cidladay u leexdeen ayaa Wacays warqaddii u akhriyey Calimaax.
                        Calimaax markuu tixdii u horraysey ee warqadda ku tiillay maqlay ayuu afka gacanta
                saaray oo hareerihiisii deydeyey in cid kale dhegeysanayso. Hadduu amminkiiba gartay in
                waxa meesha ku yaal uu jacayl yahay asaanay ku habboonayn in seeddiggiis u akhriyo, ayuu
     40         yiri, “Bes! Wacaysow waa kaa dhantahay”.

                                                     Faarax M. J. Cawl, Aqoondarro waa u Nacab Jacayl (1974)


          (a)     Ka faallee oo wax ka qor wixii aad ka fahantay fikradaha iyo shucuurta ay shakhsiyaduhu ku
                  muujinayaan qaybtan.

          (b)     Ka faallee sida uu qoraagu afka u qaabeeyay qaybtan oo wax ka sheeg saameynta
                  qaabeyntan.
