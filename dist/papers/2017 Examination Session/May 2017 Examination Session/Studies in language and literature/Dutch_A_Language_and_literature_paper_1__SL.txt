M17/1/AYDUT/SP1/DUT/TZ0/XX




Dutch A: language and literature – Standard level – Paper 1
Néerlandais A : langue et littérature – Niveau moyen – Épreuve 1
Neerlandés A: lengua y literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
yyDo not open this examination paper until instructed to do so.
yyWrite an analysis on one text only.
yyIt is not compulsory for you to respond directly to the guiding questions provided.
  However, you may use them if you wish.
yyThe maximum mark for this examination paper is [20 marks].

Instructions destinées aux candidats
yyN’ouvrez pas cette épreuve avant d’y être autorisé(e).
yyRédigez une analyse d’un seul texte.
yyVous n’êtes pas obligé(e) de répondre directement aux questions d’orientation fournies.
  Vous pouvez toutefois les utiliser si vous le souhaitez.
yyLe nombre maximum de points pour cette épreuve d’examen est de [20 points].

Instrucciones para los alumnos
yyNo abra esta prueba hasta que se lo autoricen.
yyEscriba un análisis de un solo texto.
yyNo es obligatorio responder directamente a las preguntas de orientación que se incluyen,
  pero puede utilizarlas si lo desea.
yyLa puntuación máxima para esta prueba de examen es [20 puntos].




                                                                                                2217 – 2011
     5 pages/páginas                                        © International Baccalaureate Organization 2017
                                                 –2–                   M17/1/AYDUT/SP1/DUT/TZ0/XX

Analyseer een van de volgende teksten. Geef daarbij commentaar op het belang van de context, het
publiek waarvoor de tekst bestemd is, het doel van de tekst en de formele en stilistische kenmerken.

Tekst 1




          Tijdschrift over taal en taabeleid                      home    discussie reportage   colofon

          HOME > DISCUSSIE > Sms-taaltje

          discussie

                                               Sms-taaltje
          Tom Naegels, Vlaams schrijver. Juni 2005

          Veel ouders en leraren maken zich zorgen over de slordige sms-taal van jongeren.
          Ze vinden dat die een goede beheersing van het Nederlands in de weg staat.
          Ik deel die zorgen niet. Ik vind eigenlijk dat die klagende volwassenen geen recht
          van spreken hebben: Ouders die klagen dat kinderen de taal niet meer kennen.
    5     Mijn ervaring is dat de meerderheid van die volwassenen het Nederlands net zo
          slecht beheerst.

          Niettemin schijnt het te kloppen. Jongeren hebben, volgens het krantenartikel
          voor mijn neus, een heel eigen taaltje ontwikkeld, dat bulkt van de afkortingen en
          woordspelingen. “1st: ik ben BZ” betekent “allereerst: ik ben bezet”; “WJMMV”
   10     staat voor “Wil jij met mij verkeren?” en als uw dochter “lieve <:3)~” op haar gsm
          heeft staan, dan vindt er iemand haar een lieve muis. “Sms-taaltje verontrust
          ouders”, kopt het artikel. “Leerkrachten krijgen kinderen de ‘echte’ taal niet meer
          aangeleerd, en ouders die hun best doen om het sms- en chatgedrag van hun
          kinderen ietwat te controleren, lopen verloren in het moderne spijkerschrift.”
   15     Waarna men over taalverloedering begon.

          Dat vond ik grappig. Ouders die klagen dat kinderen de taal niet meer kennen.
          Mijn ervaring is dat de meerderheid van die volwassenen het Nederlands net zo
          slecht beheerst. Ik herinner me dat ik bij de vorige Vlaamse verkiezingen een
          artikel heb geschreven over de propagandafolders van de partijen. Die stonden vol
   20     taalfouten: “Onze fractieleider houdt geen blad voor de mond”; “De socialisten zijn
          allemachtig”;… Al eens een brief gekregen van een advocaat? Advocaten hebben
          ongetwijfeld veel moeten leren, maar Nederlands was er niet bij. En u zou de
          originele, niet-gecorrigeerde versies moeten zien van lezersbrieven. Die worden
          geschreven door volwassen mensen met normale jobs, die elke dag de krant lezen.
   25     Niet alleen wemelen ze van de spelfouten, logische tekstopbouw is er vaak ver in te
          zoeken. Is dat erg? Bwa. Je beheerst een vaardigheid maar alleen als je ze vaak
          nodig hebt. Dat geldt net zo goed voor taal als voor autorijden of behangen. Als ik
          in de zuivelsector werk, als mijn vrienden en ik graag paardrijden en gitaarspelen,
          dan dwingt niets mij om hoogwaardig Nederlands te gebruiken. Waarom zou ik
   30     daar dan belang aan hechten? Je kunt dat betreuren, maar zolang er geen wet is
          die slordig taalgebruik strafbaar stelt, hoe ga je die normale sociale wetmatigheid
          tegengaan?
                                                –3–                   M17/1/AYDUT/SP1/DUT/TZ0/XX

         Voor die sms’ers geldt hetzelfde. Vijfennegentig procent van hen zal inderdaad
         nooit “de echte taal” leren. Daarin verschillen ze niet van hun ouders en
35       grootouders en overgrootouders. Ze zullen het Nederlands spreken en schrijven
         dat ze nodig hebben. Op dit moment is dat die sms-taal, die later zal evolueren
         tot normaal middelmatig Nederlands. In een brief aan hun baas zullen ze nooit
         “QT, MYOB!” schrijven, maar of die verder foutloos zal zijn? Een minderheid zal
         het belang inzien van hoogwaardig taalgebruik. Omdat daar in die kringen geld en
40       prestige mee te verdienen valt. Zij zullen de artikels van morgen schrijven, waarin
         wordt gejammerd over het taalgebruik van de jongeren van morgen. De wereld is
         wat hij is. Hij zal nooit perfect zijn, maar hij gaat ook nooit naar de verdommenis.
         Ik vind dat een geruststellende gedachte.

         En voor nu: G2G.
45       Tot bels! Xje nog!

                                          Aangepaste column van Tom Naegels die verscheen in 2005
                                                                  op de website van Taalschrift.org.


     –     Bespreek de technieken en argumenten die de auteur gebruikt om aan te geven dat hij het
           thema van de tekst maar oud nieuws vindt.

     –     Hoe ondersteunt het gebruikte teksttype het doel van de tekst?




                                                        Turn over / Tournez la page / Véase al dorso
                                                          –4–                    M17/1/AYDUT/SP1/DUT/TZ0/XX

Tekst 2

          Amsterdam, 8 oktober 2013

          Betreft: sollicitatie front office stagiaire

          Geachte Meneer,

          Met deze brief wil ik mij graag aan u voorstellen als kandidaat front office stagiaire. Momenteel
    5     zit ik in het tweede jaar van de hbo-opleiding HTRO aan de Hogeschool van Rotterdam. Ik zou
          graag mijn eerste stage bij uw hotel willen volbrengen. In deze brief zal ik u uitleggen waarom.

          De werkzaamheden waaruit de stage van uw hotel bestaat, sluiten goed aan op mijn interesses
          en studies. Front office werkzaamheden lijken me erg leuk en leerzaam. Hierbij staat het
          contact met de gasten centraal, wat mij erg aanspreekt. Ook mijn kennis van het Engels zal
   10     tijdens het vele contact met de gasten verbeteren, waardoor front office werkzaamheden mij erg
          leerzaam lijken. Daarnaast spreekt de veelzijdigheid van de stage mij in het bijzonder aan.
          Het assisteren van de sales assistent lijkt mij bijvoorbeeld ook erg boeiend. Op deze manier
          leer ik meerdere hotelafdelingen goed kennen, waardoor deze stage er voor mij uitsprong.
          Ook de introductie in de housekeeping ga ik niet uit de weg, het lijkt me leerzaam om het hotel
   15     zo goed mogelijk te leren kennen. Daarnaast ben ik erg leergierig te noemen.

          Door mijn eerdere werkervaring weet ik dat in een service en klantgerichte instelling de omgang
          met gasten erg belangrijk is. Ik ben van mening dat ik een vriendelijke en voorkomende
          uitstraling heb. Tevens beheers ik de Engelse taal goed, waardoor ik ervoor kan zorgen dat uw
          internationale gasten een goede indruk zullen krijgen van uw hotel. Ik ben een enthousiaste
   20     persoonlijkheid die zowel zelfstandig als in teamverband goed kan functioneren. Het werken
          in een klein team is voor mij een pluspunt. Het voordeel hiervan is, naar mijn mening, dat
          ik meer zal kunnen leren van de collega’s en dat er onderling meer contact zal zijn. In uw
          stagebeschrijving vraagt u dan ook naar iemand die in een klein team zou kunnen werken,
          ik denk dat deze beschrijving precies op mij van toepassing is. Verder ben ik flexibel ingesteld
   25     en ben ik zelfstandig.

          Ik solliciteer bij uw hotel omdat u een stage aanbiedt waarvan ik verwacht dat deze zal
          aansluiten op mijn verwachtingen en op de leerdoelen van een stage. Daarnaast is uw hotel
          kleinschalig, wat mij sterk aanspreekt. Hierdoor verwacht ik dat ik meer zal leren tijdens mijn
          stageperiode omdat het een intensievere stage zal zijn. In een kleinschaliger team. Daarnaast
   30     is uw hotel centraal gelegen waardoor het ook een aantrekkelijke verblijfplaats is voor
          internationale gasten, waardoor ik bij uw hotel mijn taalvaardigheid hopelijk in de praktijk mag
          gaan brengen.

          Indien u nog vragen heeft aangaande deze brief of mijn Curriculum Vitae dan kunt u altijd
          contact met mij opnemen. Gezien mijn interesse in uw bedrijf en mijn belangstelling voor de
   35     stage, zou ik graag worden uitgenodigd voor een kennismakingsgesprek.

          Met vriendelijke groet,

          (anoniem)

          Bijlage: Curriculum Vitae

                                                         Originele sollicitatiebrief die anoniem werd gepubliceerd.
                                                                                                      Stuvia (2013)
                                           –5–                   M17/1/AYDUT/SP1/DUT/TZ0/XX

–   Met welke inhoudelijke elementen probeert de sollicitant de geadresseerde te overtuigen dat
    zij de perfecte kandidaat is voor de baan?

–   Welke stijl- en taalelementen gebruikt de sollicitant om haar lezer(s) aan te spreken en te
    involveren?
