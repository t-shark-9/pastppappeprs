M17/1/AXSLN/SP1/SLV/TZ0/XX




Slovene A: literature – Standard level – Paper 1
Slovène A : littérature – Niveau moyen – Épreuve 1
Esloveno A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0191
     4 pages/páginas                                      © International Baccalaureate Organization 2017
                                                     –2–                      M17/1/AXSLN/SP1/SLV/TZ0/XX

Napišite vodeno analizo enega izmed obeh književnih besedil. V svojem odzivu morate odgovoriti na
obe vprašanji, ki sledita besedilu.

1.

                 »Kaj bi radi? Proč!« reče menih Bernard in brez strahu stopi ciganu nasproti, »poberite
          se, kajoni, da vas božja roka ne zadene. Kaj hočete s tem dečkom? Nihče se ga ne bode
          dotaknil brez kazni, nedolžna kri v nebo vpije.«
                 »Ha, ha!« zasmeje se divjak, »slabo ste naleteli na poslušalce, ako ste menih, kakor se
      5   mi vidi; nas se take pridige ne primejo.« Drugi cigani, ki so sedeli še na konjih, priganjali so
          glavarja, naj naglo opravi, zato zgrabi stari hudodelnik slabega starca in ga odrine, da bi
          prijel dečka.
                 »Stoj, pritepuh, ne bodeš ga ne,« pravi zdaj kmečki mož, ki se je podpiral na motiko,
          vzdigne svoje orodje in gotovo bi bil ciganu črepinjo razklal, ko bi ne bil ta naglo ko maček
     10   odskočil. Starec, ki je slonel o palici, jel je na pomagaje klicati; vendar ciganje naglo poskačejo
          s konj in oba kmeta sta ležala pri tej priči prebodena in krvava na tleh. Prikazal se je tam pa
          tam kak možiček izza ogla, toda videvši, da je on sam, sovražnika mnogo – skril se je tudi on.
                 Samol zagrabi fantiča za roko in ga posadi na konja, usede se zadaj, in preden je človek
          vedel, odjahali so bili cigani naglo ko strela. Oče Bernard omedli.
     15          Vaščanje so se zdaj šele zbirali: eni so prileteli s polja na veliko kričanje in vpitje, eni iz
          hiš, eni so strmeli, eni molili, nobeden ni vedel, kam bi se dejal; in preden so se zmenili, da
          bi bilo dobro v grad to grozovito novico naznaniti, bili so ciganje lahko že za deveto dolino.
          Nazadnje vendar tekó kakovi trije na grad Kozjak in vpijejo, da so ciganje dva kmeta ubili, očeta
          Bernarda na tla potepli in gospodiča Jurija na konja posadili in odpeljali.
     20          Peter se je delal osupnjenega. Nič ni zapovedal, ne tako ne tako. Hlapec Ožbe pa brž
          zdrami hlapce na konje, da bi jo udrli za cigani. Zdaj šele se Peter domisli, da bode tudi on šel;
          zapove torej, naj še njega počakajo, da se opravi in meč opaše. Da se mu pri tem opravku ni
          nič kaj posebno mudilo, to si lahko vsak sam misli. Tudi stari hlapec Ožbe je ob tla bil s peto na
          dvoru in zadosti razločno godrnjal: »Ta pokveka ni za drugo kakor za zamudo in nagajivost.«
     25   Malo je manjkalo in bil bi nepokoren odjahal. Morda bi bilo boljše.
                 Sonce je že zahajalo, ko je z grada Kozjaka dirjalo krdelo hlapcev v svetlem orožju, na
          čelu grbavi in grčavi Peter, ciganom po sledu. Pa kmetje, ki so gledali za njimi, videli so precej,
          da so že pri gozdu po napačnem potu zavili. »Na levo, na levo!« kričali so sicer, ali kdo bi jih bil
          slišal tako daleč.
     30          Tema nastane. Kmetje se razidejo žalostni in zapro in zapahnejo tisto noč posebno trdno
          vezna vrata. Gori v gradu prečujejo vso noč in čakajo, kdaj se bodo vrnili hlapci in s seboj
          pripeljali ljubega dečka, ljubljenca vsakega posebej. Zlasti očeta Bernarda je bila vrgla skrb na
          posteljo, tem bolj, ker je menil, da je te nesreče, grozovite nesreče, le on kriv.
                 Kmetje doli v vasi so dobro zaprti ugibali, kaj bodo cigani z mladim gospodičem. Eni so
     35   menili: »Kri mu bodo izpili, da bodo večno živeli.« Eni so rekli: »Ne, ampak živemu bodo iztrgali
          gorko srce, da bodo coprnije ž njim uganjali, ciganke so vse čarovnice.« Eni pa so si okovan kij
          postavili v kot za vrata, da bi se ciganom branili, ako pridejo še po njihove sinove.
                 Drugi dan je sonce vzhajalo lepo, rdeče, da nikdar tako, ali Petra in hlapcev le ni bilo
          z dečkom. Šele proti večeru pridejo, pa brez njega, ki so ga iskali. To se vé, da ga je Peter le
     40   na videz iskal, zapovedoval je nalašč jezditi po potih, ki so bili najbolj uhojeni, koder ne bi bil
          nihče roparjev sledil. Vendar delal se je grozno skrbnega, in ker ga ljudje niso poznali, bili so
          res toliko neumni, da so ga imeli za neutolažljivega.
                 Po vsej okolici so milovali ubogega otroka in njegovega očeta, vrlega Marka Kozjaka, ki
          pač ni zaslužil take hude nesreče.

                        Josip Jurčič, Jurij Kozjak. Povest iz petnajstega stoletja domače zgodovine (1993)
                                            –3–                   M17/1/AXSLN/SP1/SLV/TZ0/XX

(a)   Kako besedilo predstavi književne osebe in s katerimi slogovnimi sredstvi avtor to doseže?

(b)   Kako doživljate atmosfero in kakšen je razvoj zgodbe v odlomku?




                                                   Turn over / Tournez la page / Véase al dorso
                                                –4–                   M17/1/AXSLN/SP1/SLV/TZ0/XX

2.

                                              Črepinje

                      Kakor stekleni predmeti so vse moje sreče šle k vragu,
                      roka hudobna je segla po krhkem, bleščečem se blagu,
                      ga pograbila in vrgla z žvenketom ob tla in ob steno
                      in med ječanje črepinj se nekdo zasmejal je strupeno.

                  5   Pa sem črepinje pometla in stresla vse vkup na smetišče.
                      Naj si, kdor hoče, iz njih še svoj košček prevare poišče!
                      Jaz pa grem ven in na cesto iz mračne dvorane spomina
                      in se veselo zavedam svobode in ran in pogina.

                                                                         Lili Novy, Temna vrata (1941)


     (a)   Kako naslov pesmi izraža odnos lirskega subjekta do teme besedila?

     (b)   Kako kontrasti in druga slogovna sredstva sooblikujejo razumevanje sporočilnosti pesmi?
