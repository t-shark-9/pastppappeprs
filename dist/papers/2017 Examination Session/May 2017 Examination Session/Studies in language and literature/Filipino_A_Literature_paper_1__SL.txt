M17/1/AXFIL/SP1/TGL/TZ0/XX




Filipino A: literature – Standard level – Paper 1
Filipino A : littérature – Niveau moyen – Épreuve 1
Filipino A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0075
     5 pages/páginas                                      © International Baccalaureate Organization 2017
                                                   –2–                     M17/1/AXFIL/SP1/TGL/TZ0/XX

Magsulat ng isang ginabayang pagsusuring pampanitikan sa isang sipi lamang. Sa iyong sagot,
kailangang tugunan mo ang nakalaang dalawang gabay na tanong.

1.

                 Hay, sapin-sapin ang stress ng pagbi-byahe. Kung maaari lamang ang stopover kada
          tatlong oras. Pero di ba’t mas nakakapagod at nakakanerbyos ang ganun? Panibagong takot
          sa unti-unting pagbaba ng eroplano mula sa napakataas na altitude. At kung nataon pa sa
          masamang panahon ay pabigla-bigla ang baba ng eroplano na parang bubulusok na nang
      5   tuluyan. At kinabukasan ay kasama na siya sa headline... kaya sige na nga, titiisin na lamang
          ang mahabang byahe na may panaka-nakang turbulence.
                 Pumila si Jessie nang itinaas ang card para magboard na ang mga pasahero. “Eto na,
          eto na, matapang ako, kaya ko ito...” gumagapang ang text na ito sa ulo ni Jessie.
                 Dumampot ng dyaryo sa may pintuan ng eroplano si Jessie at sinalubong siya ng
     10   matamis at kaaya-ayang corporate ngiti ng crew ng Thai Airways. Sinulyapan ang kaniyang
          boarding pass at sinenyas ng kamay ang dako ng numero ng upuan niya. Nahanap niya agad
          ang seat number at natuwa sa kumportableng upuang laan sa kanya. Matapos ilagak ang bag
          at camera sa paanan ng upuan sa harap niya ay pumuwesto na siya, ikinabit ang seatbelt,
          at tinunghayan ang front page ng PDI*. Matagal-tagal din niyang hindi mahahawakan ang
     15   dyaryong ito. Salamat sa internet hindi siya tuluyang mahihiwalay sa iniwang bayan.
                 Maya-maya ay dumating ang makakatabi niya. Hindi ito nakangiti, ni hindi man lang siya
          tiningnan, na parang sumakay lang ng eroplano dahil kailangan niyang matulog. At gayun
          nga ang ginawa nito paglapat ng likod sa sandalan niya. Ni hindi lumingon at tumingin sa mga
          katabi. Para kay Jessie, okey na rin yun para hindi na siya um-effort makipaghuntahan.
     20          Ilang sandali pa ay “prepare for take-off” na ang narinig niya. Kung may CCTV lang ang
          eroplano ay tiyak na pagtatawanan ang itsura ni Jessie at pwede siyang gawing paksa ng
          “The Fear of Flying”. Kung kasama niya ang kaniyang mga anak ay tiyak na pinagtripan na
          naman ang kaniyang pre-take-off anxiety, na kung may mukha ng bibitayin ay sa kanya na yun.
          Siya ang larawan ng isang takas, na balot ng sindak at takot.
     25          Umugong ang makina, marahang umandar papalayo, kumuha ng bwelo at ilang sandali
          pa ay umarangkada na sa runway, mabilis na tumaas na tila hinihila lahat ng lakas ng makina
          upang salubungin ang hangin, ang ulap, ang kawalan, ang walang katiyakang panahon sa
          himpapawid, ang tadhana. At si Jessie ay nilalang na walang kalaban-laban sa lahat ng mosyon
          na ito, mortal siyang ipinabahala na sa teknolohiya at tadhana ang kaniyang buong buhay.
     30   At gumapang ang init sa kaniyang katawan, ang mga kaya niyang maalalang katapangan ay
          sinundo niya upang kung sumabog man siya’y buo ang isip niya sa lahat na kaganapan sa
          buhay niya. Pataas nang pataas, palayo nang palayo, pagaan nang pagaan ang bitbit niyang
          bagahe sa puso, sa isip. Wala na siyang kontrol sa anuman ngayon, hamak na pasahero na
          lamang siya ng mga piloto na sana’y nasa katinuan ang mga pag-iisip o walang hangover, at ng
     35   eroplanong sana’y walang problemang mekanikal. Sana... sana... matapang siya.
                 Klingk... kling... klingk... kling... “Yes, we have apple juice, and yes, orange juice...”
                 Naalimpungatan si Jessie. Nasa harap niya ang flight attendant na banayad na
          nagtatanong, nakamarka pa rin ang corporate smile.
                 “And you, Ma’am?”
     40          Hindi agad makasagot si Jessie dahil hindi siya makapaniwalang tinulugan niya ang
          life-defining moment ng pagtaas ng eroplano. “Panaginip lang ba yung takot ko kanina?”
          Natanong niya habang tinatanggal ang seatbelt. Naghihintay pa rin si Bb. Thai Airways.
          “Yes, water please” lamang ang nasambit dahil tuyong-tuyo ang lalamunan niya. Sinulyapan ang
          katabi niya na naghihilik na parang hindi matitinag sakaling may mag-anawns ng hijack.
                                                     –3–                   M17/1/AXFIL/SP1/TGL/TZ0/XX

   45              Isang lagok lamang ang tubig sa plastik na baso. Dumungaw si Jessie sa bintana at
              napangiti siya. Payapa ang lipad, na parang di gumagalaw ang eroplano habang dinadaanan
              naman ang mga ulap na parang balahibo. Ito ang pinangarap niyang paglalakbay. Maaliwalas
              ang panahon at parang may naghudyat sa kanya na ito na nga ang sandaling hinihintay niya,
              na makakapagpalipad-isip siya, na mailalagay na niya sa tamang perspektiba ang lahat ng mga
   50         naganap sa nakaraang halos tatlong dekada.
                   Kaya’t ngayon, habang pilit inaabot ng kaniyang paningin ang kadulu-duluhan ng langit,
              nakangiti siya na parang bihasang manlalakbay. Maaliwalas ang himpapawid, malayo ang mga
              balumbon ng ulap na nagniningning sa tama ng araw. Naisip ni Jessie na ganito kalawak ang
              dagat, walang hangganan ang bughaw na kalangitan. Hindi na niya matanaw ang lupa, o ang
   55         dagat kung sila ma’y tumatawid na sa South China Sea. Inabot niya ang camera at kinunan
              ang mga ulap na nagbabagong-anyo sa malayo.

                                                       Luchie Maranan, Si Jessie at ang Turbulence (2014)



* PDI: Philippine Daily Inquirer



        (a)     Talakayin kung paano ginamit ang sitwasyon sa sipi na ito para sa pagsiyasat ng mga
                pangunahing alalahanin dito.

        (b)     Magkomento sa paraan ng paggamit ng wika at mga kasangkapang pampanitikan para sa
                pagpapaunlad at paglalahad ng tauhan at sitwasyon sa sipi na ito.




                                                                Turn over / Tournez la page / Véase al dorso
                                 –4–                      M17/1/AXFIL/SP1/TGL/TZ0/XX

2.

                                  Babae Kami

                         Babae kami
                         Hindi pagkaing
                         Sa mesa ihahain
                         Babalatan, hihimayin
                     5   Pampuno ng tiyan
                         O bagay lang sa basurahan

                         Babae kami
                         Hindi manikang
                         Lalaruin, huhubaran
                    10   Bibihisan, ikukulong
                         Sa kuna o ididispley
                         Sa eskaparate.

                         Babae kami
                         Hindi lupang
                    15   Dudungkalan ng tanso
                         Hiyas at ginto
                         Tatamnan at iiwanan
                         Pagkatapos ng ani
                         Hahayaang magputik
                    20   Aapak-apakan o gagawing
                         Kandungan ng mga kalansay.

                         Babae kami
                         Tao rin naman
                         Hindi robot o basahan
                    25   Hindi kaserola o kubeta
                         Hindi panaginip na walang isip
                         O imahen na hahabulin
                         Sa lumilipad na ulap

                         Babae kami
                    30   Nagluluwal ng sanggol
                         Na tagapagmana ng mundo
                         Marunong kaming umaninag
                         Ng hugis ng araw at gabi
                         Marunong maghimay
                    35   Ng kulay ng bahaghari
                         Marunong sumalo
                         Sa kaluluwang babagsak
                         Marunong magmahal
                         Sa pusong maalalahanin
                    40   Marunong lumaban
                         At magwasto ng baligtad
                         Habang naghahardin
                         Sa ikagaganda ng daigdig.

     Marra PL Lanot, Sa Ngalan ng Ina: 100 Taon ng Tulang Feminista sa Pilipinas (1997)
                                          –5–                   M17/1/AXFIL/SP1/TGL/TZ0/XX

(a)   Magkomento sa boses ng tula at kung ano ang sinasabi nito tungkol sa kalagayan ng
      kababaihan.

(b)   Sa anong mga paraan inilalahad ng makata ang iba’t ibang mga elemento ng mga
      karanasan ng kababaihan?
