M17/1/AXCRO/SP1/SCR/TZ0/XX




Croatian A: literature – Standard level – Paper 1
Croate A : littérature – Niveau moyen – Épreuve 1
Croata A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0043
     4 pages/páginas                                      © International Baccalaureate Organization 2017
                                                     –2–                   M17/1/AXCRO/SP1/SCR/TZ0/XX

Napišite književnu analizu jednog od dva navedena teksta. U svojoj analizi morate odgovoriti na oba
navedena pitanja-smjernice:

1.

                Vlak se zaustavio teško, dugo cvileći i podrhtavajući, kao od iscrpljenosti. I sama je
          podrhtavala zajedno sa vlakom sve dok nije stupila na čvrsti betonski peron. Sakupilo se tako
          pritom nekih desetak sati vožnje, prvih nekoliko ranih večernjih pa većina noćnih i na kraju par
          umornih jutarnjih. Ugodnih isprva, jer su se još i mogli promatrati potamnjeli krajolici i udaljena
      5   sela.

                 Uvijek kada je tako iz vlaka promatrala udaljena mala sela, odmaknuta daleko od
          željezničke pruge i prilijepljena uz obronke planina, sastavljena od svega nekoliko kuća stisnutih
          jedne uz drugu, osobito u sumrak i večer kad su svjetla u kućama već upaljena i kad zemlja
          potamni i ne vidi se više, propadne u sebe samu, a jedini prostor oko mirnih, dremljivih sela
     10   je zvjezdano nebo i još dalje svemir, pitala bi se tada svaki puta kao uostalom i dan-danas, o
          ljudima iza tih osvijetljenih prozora. Zamišljala ih je unutra, odrasle žene i muškarce, umorne od
          poslova i bez želja, mladiće i djevojke koji sanjaju šetnju prvim susjednim udaljenim gradićem i
          njegovim slabo osvijetljenim ulicama. Zamišljala ih je tako u jedinstvenom prostoru, kako sjede
          okupljeni zajedno i nešto rade tek da bi prikrili odvojenost jedno od drugoga mislima i vlastitom
     15   čežnjom…
                 Vidjela je djevojčicu oslonjenu laktima na prozorsku dasku, lica u dlanovima i vrućim
          čelom uz hladno staklo prozora, kako širom otvorenih očiju punih čežnje gleda u noć i koja
          uvijek lako zadrhti od nejasne želje ugledavši srebrnu tamnu zmiju vlaka sa sjajnim žutim
          prozorima kako razdire tamu u dnu horizonta, juri udaljenom blijedom ravnicom i nestaje u
     20   zvjezdanom nebu na suprotnoj strani.
                 Stoji sama sa kovčegom na malenom peronu i čeka vlak, penje se i sjeda uz prozor i tako
          tone širom otvorenih očiju u san. Putuje velikim vlakom daleko, vrlo daleko odavde, sve do
          velikog blještavog grada.
                 Misleći na to, svaki puta bi je i samu prožeo osjećaj vlastite osamljenosti i nejasne,
     25   nerazumljive tuge.

                 Putovanje se nastavljalo i slijedili su kasni i prohladni, vlažni noćni sati, rastrzani
          prodornim pištanjima lokomotive i graničnim pregledima u sivim uniformama sa bunovnim,
          napola odjevenim putnicima koji, posrćući, zatvorenih očiju guraju svoje putovnice kroz vrata
          spavaćih odjeljaka naslonjeni pritom leđima ili čelom na vrata, mlohavih udova i znojem
     30   slijepljene i raščupane kose, nastavljaju tako spavati i onih nekoliko minuta koliko traje pregled
          dokumenata i carinska kontrola. Oni drugi koji moraju odgovarati na neka pitanja, jedva
          protiskuju glas kroz stisnuta grla i govore onemoćalim, visokim glasovima ili sporim promuklim.
          Izvana, sa slabo osvijetljenih blijedih perona, dopiru svježiji, žustriji glasovi budnih strojovođa
          i prometnika te ljutiti, strogi glasovi milicionara i graničara, lupkaju užurbani koraci cokula i
     35   odjekuju zvonko laki, nemarni udarci sprovodnika vlakova čekićem po kotačima i osovinama
          vagona. Sa svim tim zvukovima miješali su se još i nesigurni, histerični i kreštavi glasovi,
          podvikivanje i dozivanje novih putnika, tjeskobnih i užurbanih da nađu slobodna mjesta i
          započnu putovanje.
                                                      –3–                    M17/1/AXCRO/SP1/SCR/TZ0/XX

                  U jednom kupeu nastalo je komešanje, neka je žena vrisnula nakon čega je uslijedila lupa
40         cipela, trčali su ljudi po hodniku vlaka, gore dolje. Jedna mlada vrlo mršava djevojka beživotno
           je ležala blijeda na plišanom sjedištu zelene boje, vedrije no lice mlade žene. Onda su se
           začuli teški ali odlučni koraci. Došla je kondukterka, velika žena ogromnih prsiju koje niti velika
           uniforma nije mogla zadržati pa je dugmad bila naherena i prijetilo je da će popucati konci a
           službena dugmad odletjeti na sve strane kao tanad. Kosa joj je bila umjetno blond i bez sjaja
45         sa svjetlucavim poluokruglim plastičnim držačem oko glave, kao dijadema. Vještim pokretom
           zabacila je svoju konduktersku torbicu na leđa, čučnula i nagnula se nad djevojku. Mlohavo lice
           kondukterke oblijepljeno jeftinim, roza tekućim puderom kao malterom zagledalo se na tren u
           beživotno lice, namrštila se i nezadovoljno mahnula dva-tri puta glavom.
                  „Tko ima vode? Dajte vode!“ naredila je dubokim i strogim glasom, očigledno znajući
50         držati mirnoću i autoritet. Netko je brzo dodao bocu mutne vode, kondukterka je povukla
           snažno iz boce mljackajući crvenim karminskim usnama i potom uz nagli pokret glave prema
           licu mlade djevojke ispljunula snažan mlaz vode na njezino lice. Uzela je potom lice djevojke
           između svojih krupnih dlanova i dobro ju protresla. Ova je otvorila oči, prvo malo, potom ih je
           razrogačila, skupila noge ispod sebe, gotovo odskočila sa energijom nepriličnom za njezino
55         stanje od malo prije i brzo sjela u ugao, podalje od mlaza vode.
                  „Dobro sam, u redu je.“
                  „Hoćeš u bolnicu?“ pitala je stroga kondukterka kao da ne postoji neko drugo rješenje.
                  „Ne, ne“, požurila je djevojka i ponovno poblijedila.
                  „Posve sam dobro, nije to ništa, tako mi se nekada desi… ne, ne u bolnicu, evo vidite sve
60         je u redu.“

                                                                        Đurđa Knežević, Gutanje vjetra (2005)


     (a)      Analizirajte kako i zašto pripovjedačica kontrastira naivno sanjarenje djevojčice sa sela i
              neugodno iskustvo mlade djevojke unutar vlaka u ovom ulomku.

     (b)      Analizirajte kako zvukovi i boje služe opisima tih dviju situacija.




                                                                   Turn over / Tournez la page / Véase al dorso
                                                   –4–                     M17/1/AXCRO/SP1/SCR/TZ0/XX

2.

                                              Samotno drvo

                                 Šumjelo si, sámo, sred ravnice,
                                 Radosti vjetra; i vesele ptice
                                 Skrivalo krošnjom, velikom ko šuma;
                                 U sjeni tvojoj skitnica je s druma
                            5          Slušao tajno sve muzike stiha;
                                       Napjeve silni i tužaljko tiha!

                                 Spoznaja tvoja: korijenje duboko,
                                 A nadahnuća: sve granje visoko;
                                 List svaki bješe skladan stih i rima,
                          10     Jesenji plaču i tišino zima;
                                       Jesen ti zlatom svaki stih okova,
                                       A zima srebrom u snu te darova!

                                 Proljetni svate, ovjenčavan cvijetom,
                                 Sunčani kralju, krunjen svijetlim ljetom,
                          15     Opjevan pjesmom gnijezdā i oblakā,
                                 Zori — na žice od sunčanih zraka,
                                       U luku granā, tvojih moćnih lira —
                                       Znao je lahor da tihano svira!

                                 A sad ne šumiš: šúme tebi vrane;
                          20     Srušena krošnja, posječene grane;
                                 Izmrcvareni, ko obješenici,
                                 Što s tebe vise, tvoji su oblici, —
                                       I kao oni, bez ruku, bez glavā,
                                       Tvoja se strašna sjena ocrtava.

                                                                                   Ivan Goran Kovačić,
                                Sabrana djela Ivana Gorana Kovačića, Svezak IV: Pjesme/prepjevi (1983)


     (a)   Kako promjena lirskog ugođaja u zadnjoj kitici doprinosi značenju pjesme?

     (b)   Analizirajte zvukove i načine na koje različite auditivne odlike ostvaruju lirski ugođaj.
