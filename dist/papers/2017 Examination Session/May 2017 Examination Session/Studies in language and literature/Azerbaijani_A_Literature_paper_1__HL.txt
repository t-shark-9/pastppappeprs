M17/1/AXAZE/HP1/AZE/TZ0/XX




Azerbaijani A: literature – Higher level – Paper 1
Azerbaïdjanais A : littérature – Niveau supérieur – Épreuve 1
Azerí A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2217 – 0509
     4 pages/páginas                                     © International Baccalaureate Organization 2017
                                                   –2–                    M17/1/AXAZE/HP1/AZE/TZ0/XX

Ardıcıl mövzulardan birini şərh edin:

1.

                                                   Əvvəlkilər və Murad

               Şərifbəy — Hə, Murad, nə var? Nəyə gəlibsən?

               Murad — Ağa, evdə deyirlər ki, axşama çörək də alsın, ət də.

               Şərifbəy — Çörəyi niyə özləri bişirmirlər ki, bazardan alınır?

               Murad — Deyirlər ki, iki gündür evdən un qurtarıbdır.

      5        Şərifbəy — İndi pulum yoxdur, get sonra gələrsən.

               Murad — Ağa, ətimiz də qurtarıbdır.

               Şərifbəy — Dedim ki, get sonra gələrsən.

               Murad — Ağa, deyirlər ki, yağ da yoxdur.

                Şərifbəy — Bir neçə gün səbr eləyin, görək əlimə pul gəlirmi. Get o biri otaqda nahar
     10   hazırla.

              Murad — Ağa, bir az pul verin soğan-duz alım, çünki xörəgə tökməgə bir zərrə də
          duzumuz-soğanımız yoxdur.

               Şərifbəy — Cəhənnəmə yox olsun! Get bir az qonşudan borc al!

               Murad (tərəfə) — Qonşuya getməgə üzümüz qalıbdırmı ki gedək. (Aşkara) Baş üstə
     15   (Gedir).

                Mirzə Camal — Aşna, Liza xanıma yüz-yüz xərcləyirsən, amma öz evinə iki qəpik
          xərcləməgə canın çıxır.

                Şərifbəy — Mənim varım-yoxum Liza xanıma qurbandır; təki o, sağ olsun. Mən qazanım,
          o yesin.

     20        Mirzə Camal (diqqətlə Şərif bəyin üzünə baxıb) — Gözümüz aydın! Bığları da deyəsən
          bada veribsən ?

               Şərifbəy (gülür) — Yox, nə olubdur ki?

               Mirzə Camal — Nə olacaqdır, Liza xanımın xatirəsi üçün bığlarını gödəlbimsən.

               Şərifbəy — Balam, nə qayıram, gördüm ki, uzun bığ Liza xanımın xoşuna gəlməyir, mən
     25   də gedib bir az vurdurdum.

               Mirzə Camal — Balam, indi ki, iş belədir, gedim mən də yavaş-yavaş dünbəldən- zaddan
          sazlayım.
                                             –3–                  M17/1/AXAZE/HP1/AZE/TZ0/XX



          Şərifbəy — O nə üçün?

           Mirzə Camal — Görürəm ki, axırda Liza xanım səni məymun sifətinə salacaqdır. Onda
30   səni bazara çıxardıb oynatmaq lazım gələcəkdir.

          Şərifbəy — Genə də sarsaqladın. Səni danışdıranın əqli yoxdur.

          Mirzə Camal — Mən sözün düzünü söyləyirəm.

           Şərifbəy (ayağa durub) — Görürəm qarnın acdır, ona görə də sarsaqlayırsan. Dur gedək
     qarnını doydurum, bəlkə artıq sarsaqlamayasan.

35        Mirzə Camal (ayağa durub) — Gedək! Gedək! İtdən bir tük çəkmək, o da qənimətdir.

          Şərifbəy — Görüm ağzını molla yusun. Gör dilinə bir yaxşı söz gətirirmi! Ağzını açanda
     ağzının üstündən vurasan, heç danışmaya.

          Mirzə Camal — Balam, nə üçün vurasan? Görünür həq söz acı olur.

          Şərifbəy — Həq söz danışanlar hamısı qırılıblar, bir tək sən qalıbsan. Görüm sən də
40   qalmıyaydın.

          Mirzə Camal — Dayanma, gedək, bir parça çörək ver yeyək. Allah qoysa, cücəni payızda
     sanarlar. Sənin axırının nə olacağı gözümün qabağındadır. Onda mən səninlə danışaram.

           Şərifbəy (gedə-gedə) — Bəli, cənab Mirzənin gələcəkdən xəbəri varmış. Çox gözəl! Çox
     yaxşı! (Gedir)

45         Mirzə Camal — Dad sənin dilindən! Gözümün qabağındadır ki, bir gün sənin başına bir
     bəla çatacaqdır! ! (Gedir)


                                                   Mirzə Məhəmməd Axundov, Dram Əsərləri (1909)




                                                     Turn over / Tournez la page / Véase al dorso
                           –4–                    M17/1/AXAZE/HP1/AZE/TZ0/XX

2.

                          QARĞA
          Yaman çoxalıbdır şəhərdə qarğa,
          İtibdir gözümdən sərçə, göyərçin.
          Biz artıq bədliyə öyrəncəliydik.
          Allah, bu şəhərin bəxti göyərsin.

      5   Səhər ayılanda qarğa səsinə,
          Bir az içimizdə söylənməliydik.
          Guya yarımşıq başqa dillərdən…
          İndi qarğa dili öyrənməliyik.

          Günəşin gözləri açılmamışdan
     10   Qonub qonşu dama, elə “qarr” deyir.
          Qazanda, boşqabda, qabda, qaşıqda
          Mənə nə saxladın, nəyin var deyir?

          Eləcə payını götürüb uçur,
          Bilmirəm nə deyir quş ləhcəsində?
     15   Nəsə qırıldayır, tələb eyləyir
          Bir azca Avropa, rus ləhcəsində.

          Açılar qəlbimin qəm qırışları,
          Qırğı, qaratoyuq, kəklik olsaydı.
          Gəlib qarışıbdır boz sərçələrə,
     20   Yenə anlayardım təklik olsaydı.

          Qovuram, uçmayır sərçə, göyərçin,
          Amma bu, payını götürüb uçur.
          Çalarsı, ahəngsiz, qara, boz həyat
          Qışımı, yayımı itirib uçur.

     25   Bu bir barışıqmı,
          yoxsa qarışıq?
          İlməsi gedənlər çözələnirlər.
          Çürük xəzəllərin altına girib
          Eybəcər ilbizlər təzələnirlər.

     30   Balaca millətim dönür yumruğa,
          Qarışıq dünyaynın bölümü gəlib.
          Qoyub gəldiyimiz dağda, çəməndə
          Bülbülün cəhcəhi kəsilməyincə
          Qara qarğaların ölümü gəlib.

     35   Anam təkid edir, qov onu getsin,
          Ölüm carçısıdır, uçsun qapından.
          Deyirəm, qarğanın nədir günahı,
          Ovxarsız baltalar çıxıb sapından.

          […]

                                               Mahirə Abdulla, 7 ayın ovqatı (2005)
