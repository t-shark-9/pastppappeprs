M17/1/AXITA/HP1/ITA/TZ0/XX




Italian A: literature – Higher level – Paper 1
Italien A : littérature – Niveau supérieur – Épreuve 1
Italiano A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2217 – 0109
     4 pages/páginas                                     © International Baccalaureate Organization 2017
                                                      –2–                        M17/1/AXITA/HP1/ITA/TZ0/XX

Scrivi un commento letterario su uno dei passi seguenti:

1.

                  Fu in quel periodo tormentoso che io mi trovai dinanzi alla necessità di sancire con un
          atto ufficiale il mio ingresso nella pubertà. E indossai i pantaloni da uomo nonostante si fosse
          già al principio dell’estate. Erano, ricordo, di tela bianca, rigidi e freschi, e facevano davvero un
          bel vedere dinanzi allo specchio da qualunque parte mi voltassi. M’erano costati giorni e giorni
      5   di implorazioni e di collere, ché la mamma essendo energicamente restia al confezionarmeli e
          indovinando io le segrete ragioni della sua riluttanza, mi c’ero messo di punta, trovando persino
          un perfido godimento nell’ostinazione e nel dispetto. Dovevo essere ben impacciato e ridicolo
          nel muovermi, se lo specchio fu per me in quei giorni oltre che il consueto mio confidente, il
          regolo sul quale tentavo attutire d’ora in ora tanta mia goffaggine. Mi rivedo appoggiato alla
     10   finestra, colle gambe leggermente divaricate, sostenermi come un candido stendardo, tutto
          intento nel compormi in una staticità virile e consapevole, riottoso a lasciarmi toccare finanche
          dall’aria. Gli è che io avevo da custodire, sentivo, qualcosa di interamente mio, qualcosa come
          un segreto, del quale la lievissima peluria scura affiorata sulla pelle era come il sigillo. Io volevo
          essere un uomo. Volevo staccarmi dal mio mondo d’inquietudine e di protervia per assaporare
     15   una nuova libertà della immaginazione, più misteriosa e complessa.
                  Decisi allora di assumere, con gonfia presunzione e responsabilità, l’investitura del ruolo
          per me del resto così astruso e difficile di giovine proprietario terriero. Il piccolo podere che
          il babbo aveva comperato da poco con i risparmi del lavoro, e che costituiva l’orgoglio della
          famiglia, diveniva così il teatro del mio nuovo cimento. S’era di già al tempo della mietitura,
     20   e i campi splendevano dorati fin oltre le orlature dell’orizzonte. Io mi avventuravo solitario fra
          le vallate dove l’odore della terra si fondeva col fiato acre delle letamaie fumanti nel sole, e
          giunto presso la casa colonica camminavo su e giù per l’aia con un fare importante e insieme
          guardingo, interrogando dapprima il vecchio vergaro1 seduto dinanzi alla capanna. Intrecciava
          il vincastro decorticato2, e le verghe flessibili e candidissime gli oscillavano fra le dita come fili
     25   di brezza. Di quando in quando si riassestava sulla sedia la gamba di legno e riaccendeva la
          pipa di radica strofinando il fiammifero sul troncone, al quale i bambini giocando al rimpiattino
          correvano ad aggrapparsi per fare la piroetta e sottrarsi all’inseguimento. Cogli occhi gonfi di
          stupore e ingranditi dall’ombra dei pagliai, essi mi guardavano muovermi con sicura baldanza,
          ispezionare il bestiame, il pollaio e le conigliere. Contavo i pulcini affondando le mani nelle
     30   piume delle chiocce inferocite e sfrascavo con una lunga pertica i gelsi per fugare le galline
          che se ne stavano acquattate nella frescura delle fronde. I bambini ridevano tra le dita. Non
          mi rispettavano? Non li intimoriva la mia presenza? Un lampo di ironia brillava infine sulle loro
          pupille brune in luogo di riverenza. Poi, tranquilli si ritraevano nei loro gusci di noia a pie’ dei
          pagliai, spiandomi di tratto in tratto di tra i fili della paglia come a ripararsi dal riverbero.
     35           Umiliato e deluso, non mi rimaneva più che ricercare una piacevole scappatoia a tanto
          indocile sarcasmo. Fu in quel punto che mi venne in aiuto una debole pecora che pasceva le
          aride rive dell’aia con ammirevole pazienza. E coll’andar dei giorni, nacque fra me e la bestiola un
          sentimento d’amore, ma così spontaneo e profondo, che rasentava finanche i bordi della gelosia.
          Al diavolo le severe incombenze ch’io m’ero volontariamente assunto come padrone, al diavolo
     40   l’uggia di quel sorvegliare tanto incommensurabile dominio del sole, addio a tutto il mio rigido zelo
          e a tutta la mia ridicola vanità. Splendeva il grano sulle verdi colline della luce, l’aria era d’oro, e
          dorati splendevano i miei pensieri nell’ombra degli steli risonanti. Fra i papaveri scarlatti vedevo
          salire nei crepuscoli le cattedrali del grano, gli agi luminosi della terra là dove si fondevano le zolle
          chiare con il cielo chiaro e le cime delle foglie scolorivano nella purità diamantina dell’etere. Non
     45   più termini e confini. I campi si stendevano gloriosi sotto la luce, liberi al passo, e tutta l’umanità
          vi si stendeva pacata come un’acqua che dolcemente trabocchi. Abbracciato alla mia pecora
          belante io mi immergevo nel rosso vello del grano e rimanevo lungamente disteso a guardare gli
          occhi della bestia colore dell’acqua marina, freddi e fermi nella rosata lanugine della palpebra.
                                                                     Franco Matacotta, La lepre bianca (1946)
                                                       –3–                       M17/1/AXITA/HP1/ITA/TZ0/XX


1
    vergaro: conduttore del gregge, pastore
2
    vincastro decorticato: rami di giunco (salice) privati della corteccia, molto flessibili
    e adatti a intrecciare canestri




                                                                    Turn over / Tournez la page / Véase al dorso
                           –4–                       M17/1/AXITA/HP1/ITA/TZ0/XX

2.

                  Pensieri in riva al mare

                                  I
          Echeggia nel mio orecchio la tua voce
          Ignota, eppure familiare
          Più d’ogni voce da me udita.
          Perciò sospende ogni altro suono
      5   Presente o ricordato e mi pervade
          Fino all’anima
          Che avidamente la beve in silenzio
          Come la sabbia si beve la scia
          Della tua onda che la visita.
     10   Tutto contieni l’inarticolato:
          Il respiro e il sospiro,
          Il riso che si sfrena e lo spietato
          Urlo ed il doloroso
          Lamento, l’inno di vittoria
     15   Ed il solare mormorio d’amore.
          E tutto esprimi come mai potrebbe
          Parola umana. Sei forse la voce
          Del nostro sangue, che improvvisamente
          Ci affronta, son le tue radici amare
     20   D’acqua e le nostre inesorabilmente
          Intrecciate? Così denso ed inquieto
          Il sangue batte nelle nostre vene
          E se il dolore ci spreme la linfa
          Più intima e le lacrime
     25   Scorrono come fossero la nostra
          Stessa vita, salmastre le sentiamo,
          Brucianti in gola come le tue acque.

                                 II
          Cambia il mio umore con il tuo
          Per intonarsi a te, alle grandi nuvole
     30   Che vengono e che vanno ed alla sabbia
          Prima ardente, poi fredda all’improvviso
          Quando il sole sprofonda nelle acque
          E la brezza si sveglia.
                                 A volte credo
     35   D’esser già morta e che tu mi lambisca
          Nella tomba. Oggi invece illimitata
          Sento in te dilatarsi la mia vita.

                                             Margherita Guidacci, Le poesie (1957)
