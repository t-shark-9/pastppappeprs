M17/1/AXROM/HP1/RUM/TZ0/XX




Romanian A: literature – Higher level – Paper 1
Roumain A : littérature – Niveau supérieur – Épreuve 1
Rumano A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                            2217 –  0161
     3 pages/páginas                                     © International Baccalaureate Organization 2017
                                                  –2–                    M17/1/AXROM/HP1/RUM/TZ0/XX

Analizaţi literar unul din următoarele pasaje:

1.

                                                 Afrodita

                                În hău de mări, bătute de furtună,
                                La pieptul spumegatului talaz,
                                Prinzându-i gingaş, braţul de grumaz
                                Dormea seninul ca un fulg de lună.

                            5   Seninătate, zbucium, împreună,
                                Uniţi de sorţi pe-al apelor podghiaz*,
                                Născură, robi aceluiaşi extaz,
                                Nemărginirea, floare de genună.

                                Şi haosul gemu de fremătare,
                           10   Când cea dintâi semeaţă-ntruchipare,
                                Vis cald! Femeia, amforă de slavă,

                                Zbucni legănătoare şi suavă,
                                Vrej de senin cu fruntea-n sârg de stele,
                                Din zvârcolirea undelor rebele.

                                                                            Artur Enăşescu, Afrodita (1927)




* podghiaz: expediţie de luptă, năvală, atac rapid
                                                       –3–                    M17/1/AXROM/HP1/RUM/TZ0/XX

2.

                  Mergeam singur şi tăcut. Respiraţia aburoasă şi nemărginită a nopţii aruncase un linţoliu
          subţire şi străveziu de neguri albe peste pârăul care, tremurând parcă de frig pe pietrele-i reci,
          luneca cu murmur grăbit şi, ca o îngustă năframă întinsă pe lungul nesfârşit al văii largi, îşi
          pierdea cursul în taina depărtată a răsăritului…
      5           Noianul de lumină trandafirie al zorilor cuprinsese tot cerul din calea soarelui ce se
          vestea, iar peste adâncurile albastre ale văzduhului, ca nişte iuţi şi trecătoare gânduri amare
          ce ar fi umbrit în răstimpuri ochiul nemărginit şi limpede al lui Dumnezeu, fulgi singuratici de
          nouri albi, tiviţi cu lumină pe margini, lunecau molatic şi tăcut pe depărtate şi nesimţite adieri
          de vânturi… Firea toată părea cuprinsă de o solemnă încremenire şi florile răzleţe, care
     10   însufleţeau întinderea cu multe feţe a prundişului mort, sfioase şi nemişcate, îşi înclinau spre
          pământ fruntea lor strălucită, sub greutatea scânteietoare a bobiţelor de rouă… Ai fi zis că
          fecioarele îşi plecau cu evlavie spre închinare, în templul sfânt al Naturii, capul lor virginal în
          faţa Celui-Atotputernic…
                  Iar spre tăriile cerului înalt, ca şi atâtea făclii aprinse de făptură în cinstea Ziditorului său,
     15   se ridicau, drepte şi neclintite, vârfurile ascuţite ale brazilor, poleite de întâile raze ale soarelui
          curat şi rece…
                  Şi glasul de pretutindeni al tăcerii sfinte şi netulburate, ca şi o cântare umilită de
          laudă, izvorâtă din adâncul inimii neprihănit al firii, se îndrepta, în accente misterioase, către
          îndurarea fără de hotare a Celui-Preaînalt. Lăsasem de mult îndărătul meu orice urmă de viaţă
     20   omenească şi, rezemat pe cunoştinţele geografice ale calului, urcam în pas de voie şi fără grijă
          suişul când mai repede, când mai trăgănat al câte unei poteci, ce-şi furişa şerpuitu-i umbros sub
          taina netulburată a pădurilor…Ceea ce însă începea să se adeverească erau potecile, care —
          după spusa părintelui Ghermănuţă — se încrucişau şi se tăiau între ele, de nu le mai dădeai de
          capăt…
     25           Şi, deşi în împrejurări grele filozofia nu m-a părăsit, cu alte cuvinte, deşi eram încredinţat
          că şi potecile, ca orice lucru în lumea asta trebuiau să aibă mai la urmă un capăt şi un sfârşit,
          totuşi o nemărginită şi neputincioasă ciudă mă cuprindea când vreuna din ele, cu apucăturile ei
          de femeie vicleană, mă purta după voie şi de nas până la hotarele murelor sau ale ciupercilor,
          ş-apoi deodată, ca şi cum cineva i-ar fi tăiat capul, se curma, îşi dădea sufletul şi murea la
     30   marginea vreunui desiş încâlcit şi întunecos al pădurilor… […]
                  În golul înalt de sub picioarele mele, se întindea spre răsărit noianul fără hotar al munţilor
          pitici, ce-şi ridicau cu sfială parcă piscurile lor viorii şi văpaia de aur a soarelui înflăcărat; aburi
          uşori şi străvezii, ca o reţea alburie şi subţire de aţă de păianjen, împânzeau imensitatea
          nemărginirilor deşerte… Albastrul şters al văzduhului topit apăsa greu peste pământ, iar sub
     35   arşiţa covârşitoare a miezului zilei, vântul adormise obosit; frunza codrilor nu se clătina şi
          tăcerea netulburată îşi întinse pretutindeni neţărmurita ei stăpânire… Inima lucrurilor încetase
          de a mai bate şi o sincopă colosală ai fi zis că tăiase suflarea în pieptul uriaş al Naturii…
          Moartea păşise parcă peste hotarele vieţii şi viaţa se tupilase în adâncurile cele mai dinlăuntru
          ale firii încremenite… Şi cine ştie câtă filozofie nesărată şi câtă poezie sforăitoare n-aş mai fi
     40   făptuit eu cu gândul în faţa amorţitei vieţi universale, dacă pronia cerească nu m-ar fi dăruit cu
          o nepreţuită însuşire: ori de câte ori mă găsesc în faţa priveliştilor mari ale Naturii liniştite, mă
          cuprinde numaidecât sau melancolia, sau… somnul, două stări ale persoanei mele, între care
          niciodată n-am făcut deosebire; căci după cum melancolia e somnul sufletului, tot aşa somnul e
          melancolia trupului; şi fiindcă nu-mi era somn, mă hotărâi să rămân melancolic…

                                                                                  Calistrat Hogaş, Singur (1912)
