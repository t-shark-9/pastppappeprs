M17/1/AXROM/SP1/RUM/TZ0/XX




Romanian A: literature – Standard level – Paper 1
Roumain A : littérature – Niveau moyen – Épreuve 1
Rumano A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                            2217 –  0163
     3 pages/páginas                                     © International Baccalaureate Organization 2017
                                                  –2–                    M17/1/AXROM/SP1/RUM/TZ0/XX

Elaboraţi o analiză literară orientată pentru un singur pasaj. Răspunsul dumneavoastră trebuie să ţină
cont de ambele întrebări ajutătoare.

1.

                                              Dorm florile

                               Dorm florile uşor în pluşul moale
                               Al nopţii ce se mistuie şi moare,
                               Iar licurii de rouă-n cupe clare
                               Au scânteieri fugare de opale.

                           5   Şi risipit în straturi şi în oale
                               Norodu-ntreg de flori mirositoare
                               Îşi profilează-n noaptea visătoare
                               Conturul zvelt al trupurilor goale.

                               Un crin suspină-n somn; apoi se-nclină
                          10   Extatic, în cascade de lumină
                               Ce se scoboară blândă dinspre astre.

                               Şi dintr-atâtea cupe-nlăcrimate,
                               Aromele se-nalţă val, furate
                               Dintr-un buchet suav de flori albastre.

                                                                     Benjamin Fondane, Dorm florile (1930)


     (a)   Cum şi cu ce funcţie este figurată relaţia dintre regnul vegetal şi cel uman în poem?

     (b)   Discutaţi simbolurile din poem şi funcţia acestora.
                                                            –3–                   M17/1/AXROM/SP1/RUM/TZ0/XX

2.

                       […] La sfârşitul lunii august a anului lui Dumnezeu 1989, la ora 4 dimineaţa, un grup de
                14 tineri tovarăşi turişti îşi întâlneşte ghidul în parcarea hotelului Jiu din centrul Craiovei. Un
                microbuz hârbuit al Biroului de Turism pentru Tineret urmează să-i ducă la aeroportul Otopeni
                de lângă Bucureşti. E întuneric şi răcoare şi, dacă ar fi să foloseşti un epitet pentru toată
      5         afacerea, ai putea spune „misterios” – dar cred că „adormit” ar fi unul mai adecvat, pentru că
                „misterios” nu sună bine în faţa statului. Ghidul e chiar directorul-adjunct al filialei de turism
                locale, un tip la vreo 40 de ani, volubil, cu un păr creţ, tuns scurt. Pare că ştie ce face, e relaxat.
                E relaxat chiar şi când treceţi prin controlul vamal (nişte creaturi colţuroase care vă cercetează
                cu lamele tăioase ale privirii) şi prin toate celelalte controale, înarmat cu paşapoartele voastre
     10         şi cu un dosar plin de hârţoage care nu prea ştiţi ce înseamnă şi cred că nici nu vreţi să ştiţi.
                După care…sunteţi în avion şi avionul chiar zboară, nu glumă. Zburaţi, pentru prima oară în
                viaţă. E ceva fenomenal, nemaivăzut, vă servesc micul dejun, iar sub voi se văd nori. Plutiţi, la
                propriu şi la figurat. Nu e greu de înţeles ce se întâmplă. Aţi decolat din Otopeni şi după o oră
                şi jumătate aterizaţi la Praga, într-o altă ţară. Într-o altă ţară comunistă, dar fără Ceauşescu,
     15         aşa că lucrurile arată altfel. Cum arată lucrurile în Cehoslovacia? Fenomenal. Căscaţi ochii
                de parcă aţi fi nişte animale mici ieşite dintr-o scorbură, uşor stângaci, trăgând după voi valize
                spre staţia de autobuz. Asta e…Asta, cum ar veni, e…Asta e o…ţară comunistă? Întrebarea
                e retorică şi nu-ţi permiţi să-i dai glas, pentru că de unde veniţi voi nu prea se dă glas la astfel
                de întrebări retorice. Şi totuşi, de ce îţi vine? Păi, în primul rând, uită-te la autobuzul ăsta
     20         care o să ne lase în centrul Pragăi. E curat, foarte curat şi aproape nou, nu seamănă deloc
                cu ce ştiţi voi despre transportul în comun, cu autobuzele voastre deşelate, cu butelii de gaz
                legate pe acoperiş, care le fac să pară recuzite dintr-un SF horror. Pe bulevardele lungi, la
                fel de curate şi de bine întreţinute, podoabele propagandistice ale regimului sunt discrete, în
                schimb poţi vedea reclame comerciale colorate şi semne ale unei vieţi care poate să respire sub
     25         bolovanul ideologic – mergeţi de aproape o jumătate de oră şi nu ştiţi cum arată preşedintele
                acestei republici. […] Şi uită-te la magazine. Uite unul acolo, e plin cu…pantofi…şi fii atent
                ce pantofi mişto. Uite-uite, băcănia aia…alea sunt banane? – un ciorchine de fructe atârnă
                indiferent deasupra tejghelei scoase în stradă. Uită-te şi tu cum sunt îmbrăcaţi oamenii ăia
                de la semafor! Ca să nu mai spun că semaforul face, în ziua cernită, pentru că stă să plouă,
     30         mai multă lumină decât întreg iluminatul stradal din cartierul tău. Dar despre ce vorbim? Fii
                atent ce fază…autobuzul tocmai depăşeşte o cisternă care spală strada. Te uiţi la ceilalţi din
                grup, care la rândul lor nu-şi pot lua ochii de pe geam, freamătul lor e vizibil, printre pasagerii
                autohtoni. […] Nu-ţi vine să crezi! În centru vă aşteaptă omologa cehă a ghidului vostru,
                vă vorbeşte într-o germană fluentă, ştie şi câteva cuvinte româneşti şi vă îndrumă spre o
     35         clădire în care să semnaţi nişte hârtii. De ce? Aşa, în caz că…În caz că ce? În caz că apar
                probleme. Ce probleme? Voi în sine sunteţi o problemă, tipa nu s-a prins? […] Probabil că cel
                mai mare şoc l-aţi avut, rătăcind prin oraş, tu, Mircea şi Nico, o tipă pe care o ştiai de la nişte
                chefuri mişto din liceu, şi Dan, în faţa unui perete întreg de stive de blugi, dintr-un astfel de
                supermarket: Lee, Wrangler, Levi’s. Probabil că cel mai mare şoc l-aţi avut în faţa unei vitrine
     40         pline de echipamente stereo şi de ceea ce, în anul 1989, se cheamă viitorul-bate-la-uşă: CD-uri
                cu muzicile care vă animă sufletele strivite de privaţiunile comunismului ceauşist – Nico cască
                ciocul hipnotizată la unul cu Sam Brown, iar tu la unul cu Depeche Mode.

                                                                                            Adrian Buz, 1989 (2014)

          (a)      Examinează modalităţile în care autorul prezintă contrastul dintre viaţă în Craiova şi în
                   Praga.

          (b)      Ce efect au elementele de oralitate din fragment?
