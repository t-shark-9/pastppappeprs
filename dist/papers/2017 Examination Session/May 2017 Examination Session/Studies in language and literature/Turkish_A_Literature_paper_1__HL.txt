M17/1/AXTUR/HP1/TUR/TZ0/XX




Turkish A: literature – Higher level – Paper 1
Turc A : littérature – Niveau supérieur – Épreuve 1
Turco A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2217 – 0209
     4 pages/páginas                                     © International Baccalaureate Organization 2017
                                                      –2–                    M17/1/AXTUR/HP1/TUR/TZ0/XX

Verilen pasajlardan biri hakkında edebi eleştiri yazınız:

1.

                 Yaşı neredeyse altmışa, ruhu bıkkınlık mı, bıkamamanın telaşı mı her ne ise ona
          varmasına rağmen tuhaf bir heyecan duydu birden. Zaten bunu, bu birden saran tuhaf
          heyecanı zaman zaman duyar, yaşından, evinden, her şeyinden bir an kopar, yüreği çarpa
          çarpa hızla dönerdi. Neydi bu kim bilir? Kendini sahte bir ortamda ve yaşamda imiş gibi
      5   duyduğu o tuhaf duygu ile mutfağa yöneldi. Hep bu gazetelerin, televizyonların yüzündendi.
          Eskiden böyle bir duygunun ve korkunun farkında bile değilken antika, gravür, efemera, taş plak
          ve pul meraklıları O’nu bulunduğu bu köşede sıkıştırır, sıkıntıya sokup utandırır olmuştu. Eline
          bir fincan kahve alıp da ağız tadıyla içemiyor, birisini taklit ettiği zannına kapılıyordu. Eskiden
          kendi hayatı diye bildiği şeyler, en yapay haliyle sadece televizyon ve gazetede yer alıp, ona
     10   bakanlar da kendisini televizyondaki bilmem kime benzetince benzeyen mi, benzetilen mi
          olduğunu şaşırıyor sanki biraz kendisi de o gördüklerinden bir şeylerle eline, fincana bakışına
          ilaveler yapıyordu. Bunu fark ettiği vakit kahve de, öğle üstü de, koltuk da kabarıyor kendi
          sönüyordu. Huzuru, dirliği kaçmıştı sanki.
                 Bugün güzel başlamıştı. Sabahleyin kendini neşelendire neşelendire işe koyulmuştu.
     15   Müziği açmış, basit şarkılar dinlemiş “Ne olacak, herkes neyse ben de oyum. Anam turp babam
          şalgam, kendim gülbeşeker mi oldum?” demişti. Şarkıların hafifliği düşüncelerini de hafifletmiş,
          hayatı gözünde kolaylaştırmıştı. Birkaç basit formül geçivermişti aklından. Daha önce nelerin
          onu sıktığını şaşırarak hatırlamıştı. İşte aslında bu kadardı; her şeyi zorlaştıran, kedere boğan,
          karıştıran kendisiydi. Şarkıdaki gibi, tüy gibi olmak vardı oysa, hafifledikçe de herkesin, her
     20   şeyin üzerine rahatça konabilmek, hem de kimseyi rahatsız etmeden. Bunalıp sıkıldığı şeylerin
          hiçbiri bu özelliklerinden haberdar değildi belki de. Ama huyu başına belaydı. Başkaları her
          şeylerini nasıl da koz haline getiriveriyorlardı. […] Bir rahmetli Vesile Hanım vardı bildiği kendi
          gibi. Hepi topu balık eti bir kadındı ama ömrünce etinden budundan utanmış, hiç toplu taşım
          aracına binmemiş, sinemaya gitmemiş, fazladan kapladığı yere dikkat çekilir, yan gözle şöyle
     25   bir tartılıverir diye filmleri gidenlerden dinlemiş, her yere yürümüştü. Çakır’a göre Vesile Hanım
          edebiyle de, marazi hassasiyeti ile de, akılsızlığı ile de, vazgeçişi ile de gördüğü, bildiği tek ideal
          insandı. O da kendi gibi gözünü bir tartı olmaktan başka bir şey için kullanamamış, kendini
          ne vakit tartsa hafif ve kusurlu bulmuştu. Vesile Hanım, kendini bunca kusurlu buluşları ile
          kusursuz bulunacak mıydı acaba gittiği yerde? Kim bilir, sorulamaz ki, herkes kendi nasılsa o
     30   halin benzerini affediyor, anlıyor, şöyle kaldırıp yüksekçe bir yere yerleştiriyordu. Kitap, kılavuz
          vs. kimin elindeyse onun sesiyle konuşuyordu. Bu her şeyin bir arada tartıldığı tartılar güvenilir
          değildi.
                 Mutfağı şöyle bir, üstün körü toplamıştı. Bugün doğum günüydü. Duvardaki takvimden
          o günkü sayfayı kopardı. Arkasındaki yazıyı okudu: “Çok gülenin heybeti azalır, istihza edenin
     35   hataları çoğalır, hatası çok olanın aklı azalır, aklı az olanın utancı kalmaz, utancı kalmayanın
          kalbi ölmüş olur”. Sayfayı alıp mutfak dolabının üst çekmecesindeki dosyaya koyarken içinden
          tekrar etti. Bildiği bu tür sözlerden dört-beş fasikül oluşurdu herhalde. Konuşmaları sırf
          bunlarla, her duruma uygununu bulup yetiştirerek idare edebilirdi. Bazen öyle yapmak istiyor,
          uzun uzadıya, üstelik hiçbir sonuç almadan konuşacağıma aynı ya da benzer sıkıntıları çekmiş,
     40   canı yanmış, aklı başında bir kimsenin zarif feryadı ile başka birinin kaba şikâyetini durdurayım
          istiyordu. Ama hiç hesapta olmayan tepkilerle karşılaşmaktan korkuyordu. Zaten seneler önce
          birkaç kez böyle bir söz söylemeye yeltenmişken “Çok bilmiş, az gelişmiş ülkenin çok gelişmiş
          hanımı, takvim arkası filozofu…” gözüyle ve istihza ile değerlendirildiğini sezmiş, utançla bir
          daha denememecesine içine çekilmişti. Oysa pek ender de olsa kendine biraz şöyle başka
     45   türlü bakabildiğinde, bu her türlü korkuyla yaşamaya cesaret edişini cesaretten üstün sayardı.
          Cesaret sanıldığı kadar zor muydu? Cesaret hep sürmezdi ya. O, korkak yaşamaya cesaret
          etmişti, ömür boyu yakasını bırakmayacak bir şeyle yaşamaya. Hırsla gözleri yandı.
                                               –3–                   M17/1/AXTUR/HP1/TUR/TZ0/XX

           Verandayı yıkadı. Vazodaki çiçeklerin suyunu değiştirip boylarını kısalttı. Kendini de
     kısalmış gibi hissetti. Acaba şu dünyada hiç ona özenen var mıydı? “Şu hanımın verandası,
50   vazosu, çiçekleri, makası, radyosu benim olsa daha bir şey istemem, şükreder otururum,” diyen
     var mıydı? Çevresine bakındı, dinledi; incecik, belli belirsiz bir kuş sesini birkaç koca karganın
     sesi yırtarak dağıttı. Ne laf anlamaz insandı: Her şey boşuna mıydı, okuyor, kesip saklıyor…
     sonra kaldığı yerden devam ediyordu.

                                                               Şule Gürbüz, Zamanın Farkında (2015)




                                                           Turn over / Tournez la page / Véase al dorso
                                   –4–                   M17/1/AXTUR/HP1/TUR/TZ0/XX

2.

                      Uçurum muyum, uçurtma mı?

          İçinde tanrılar gömülü bir dağ mıyım
          yitik bir yeraltı suyu mu yoksa, sonsuz uçurum?
          Yadsıyamam yaşadığımı, yaşamak buysa.
          Ama daha bitirmedim yolculuğumu, kıyısındayım,
      5   bilmediğim bir kentin, bir sınırsız çocukluğun.

          Beni bağlayan görünmez bağ, şimdilik de olsa
          ayırıyor günlerimi, onları bir yana koymalıyım.
          Nasılsa gerekebilir, değil mi? Sıradan günler bile.
          Kaldı ki, gerekmese de, yeterince solumalıyım havayı,
     10   işlemeli eski günlerdeki tılsım.

          Evet bitirmedim yolculuğumu daha,
          bilinmez bir keçiyolu uzanıyor önümde.
          kolumda saatim yok, o yüzden bilmiyorum vakti.
          Yine de artık gecedir diyemiyorum, oysa kararıyor
     15   iyice görünmez oluyor beni bu yola bağlayan bağ.

          Ve lütfen insan kardeşlerim, unutmayın beni
          diyor, oyuncak da olsa gökyüzünde süzülen uçurtma.
          Ayakları olmadığı için hiçbir yere konamayan kuşum ben
          havada dururum öyle. Yine de acımayın bana,
     20   çünkü bir ipin ucunda da olsam özgürüm sizden.

          Diyor.

                                                        Ali Püsküllüoğlu, Zamansız (2005)
