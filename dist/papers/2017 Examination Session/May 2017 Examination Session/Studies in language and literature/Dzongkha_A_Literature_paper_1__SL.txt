M17/1/AXDZO/SP1/DZO/TZ0/XX




Dzongkha A: literature – Standard level – Paper 1
Dzongkha A : littérature – Niveau moyen – Épreuve 1
Dzongkha A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0531
     4 pages/páginas                                      © International Baccalaureate Organization 2017
                                                       –2–                     M17/1/AXDZO/SP1/DZO/TZ0/XX

ཡིག་རྒྱུགས་ག་སྦེ་རུ་གཅིག་གི་སྐོར་ལས་ ལམ་སྟོན་དྲི་བ་གཉིས་ལུ་གཞི་བཞག་སྟེ་ ཁྱོད་ཀྱིས་ཡིག་རྒྱུགས་འདི་ག་དེ་སྦེ་ཧ་གོ་ཡི་ག་
དབྱེ་བ་དཔྱད་དེ་བྲིས། ཁྱོད་ཀྱི་ལན་འདི་གིས་ ལམ་སྟོན་དྲི་བ་གཉིས་ཆ་ར་ཁྱབ་ཚུགསཔ་འབད་དགོ

1.


                                                    རྩེད་སྟོད་ལེའུ་གཉིས་པ།
                                                       མཐོང་སྣང་དང་པ།

            བདེ་སྐྱིད་དགོན་པ་ལུ་ མཚམས་ཁང་ཅིག་གི་མཐའ་འཁོར་ལུ་ མཚམས་པ་འཐོན། ལག་ཅུང་ཅིག་ལག་པར་འབག།
                                                                                     ཧོན་སྡོང་བཏོགས།
          མཚམས་པ།
          སེམས་ཁར་ ཉིམ་ཤར་ རྩ་ཁའི་ཟིལཔ་མ་སྐམ་པའི་ཧེ་མ་ལས་ ངེའི་ལག་ཅུང་འདི་ནང་ ཧོན་སྡོང་དང་མེ་ཏོག་གི་རིགས་
      5   མ་འདྲཝ་ རྣམ་པ་སྣ་ཚོགས་བཀང་སྟེ་བཞག་ཚུགསཔ་འབད་དགོ། འཛམ་གླིང་ནང་ལུ་ ཧོན་སྡོང་ཡོད་ཚད་ཅིག་ལུ་
          ཁུངས་དང་ཕན་པ་མེད་མི་ཅིག་ཡང་མེད། དེ་འབདཝ་ད་ ང་བཅས་འགྲོ་བ་མི་ཆ་ཁྱབ་ཀྱིས་ དེ་ཚུ་གིས་ཕན་ཐོགས་བྱུང་
          ཚུགས་པའི་དབྱེ་བ་དཔྱད་ར་མི་དཔྱད་པས།
                                                                 རང་གྲོལ་མཚམས་པ་གིས་མ་མཐོངམ་སྦེ་འཐོན།
          དཔེར་ན་ཨ་ནི་མེ་ཏོག་འདི་ མིག་གིས་བལྟཝ་ད་ མཛེས་ཏོག་ཏོ་ག་ནི་ཡང་མེད་རུང་ འདི་ལུ་སྨན་གྱི་ཕན་པ་དང་དུག་
     10   གི་གནོད་པ་གཉིས་ཆ་རང་ཚང་། མེ་ཏོག་འདི་་་དྲིམ་ཧུམ་པ་ཅིན་ ང་བཅས་རའི་གཟུགས་ཀྱི་ཁྲག་ཤུགས་དང་རྩ་ལམ་
          ཚུ་ ཚུལ་མཐུན་མེད་པ་ཅིན་ མེ་ཏོག་འདི་གི་དྲིམ་གིས་ཕན་ཚུགས་པའི་ནུས་པ་ཡོད། དེ་འབདཝད་ མེ་ཏོག་འདི་་་ཁ་
          ནང་བཙུགས་ཏེ་བྲོཝ་མྱོང་པ་ཅིན་ ཁྲག་ཤུགས་དང་རྩ་ལམ་ཚུ་ ལཱ་འབད་མ་བཏུབ་བཟོ་སྟེ་མེདཔ་བཏངམ་ཨིན། དེ་མ་
          ཚད་ ང་བཅས་ར་འགྲོ་བ་མིའི་ཕྱིའི་བྱ་བ་སྤྱོད་ལམ་དང་ ནང་གི་མནོ་བསམ་བཏང་ཐངས་ཀྱི་སྐོར་ལས་ཡང་ མེ་ཏོག་
          གིས་དཔྱེ་སྦོམ་སྦེ་སྟོནམ་ཨིན། མེ་ཏོག་འདི་ལུ་ ཕན་པ་དང་གནོད་པའི་ནུས་པ་གཉིས་ཆ་རང་ཡོད་དོ་བཟུམ་སྦེ་་ ང་
     15   བཅས་ར་མི་གི་རྒྱུ་ལུ་ཡང་ བཟང་ངན་གཉིས་ཆ་ར་འབད་ནི་གི་ནུས་པ་ཡོད། མི་འདི་་་ངན་པའི་དབང་ལུ་ཐལ་བ་ཅིན་
          མེ་ཏོག་གི་དུག་གི་ནུས་པ་རྐྱངམ་ཅིག་སྟོན་དོ་བཟུམ་སྦེ་ ངན་པའི་གྱལ་ཁར་འགྱོཝ་ཨིན།

          རང་གྲོལ།
          སྐུ་གཟུགས་བཟང་པོ་་་་་་ཨ་ཞང་མཚམས་པ།
                                                                                                       ཕྱག་དབང་ཞུ།
          མཚམས་པ།
     20   དབའེ་་་བུ་རང་གྲོལ་ ད་རེས་གནམ་དྲོ་པ་གི་དུས་ཚོད་དེམ་ཅིག་ཁར་ ཁྱོད་ང་འབད་སར་འོང་ལུགས་ལུ་བལྟ་བ་ཅིན་
          ཁྱོད་ལུ་སྐྱིད་སྡུག་སྦོམ་ཅིག་ཕོག་ཆིཔ་བཟུམ་ཅིག་འདུག། སྐྱེསཔ་ན་གཞོན་ཁྱོད་བཟུམ་ཅིག་གི་སྐབས་ལུ་འདི་ དྲན་
          ཚོར་མེད་པའི་གཉིད་ལོག་ཚུགས། མི་རྒསཔ་ཅིག་འབདན་ འཇིག་རྟེན་པའི་འགན་ཁག་འདི་ ལྟག་ལྐོག་གུ་ཏག་ཏ་
          ཁྱེནམ་སྦེ་ཕོག་ནི་དེ་གིས་ ཞག་ཅིག་ཉལ་རུང་ གཉིད་སྐྱིད་ཏོང་ཏོ་འབད་ རྩ་ལས་ལོག་མི་ཚུགས། ག་ཅི་འབད་དཔ་སྨོ་་
          ་ཁྱོད།
                                                      –3–                      M17/1/AXDZO/SP1/DZO/TZ0/XX


25      རང་གྲོལ།
        ཐུགས་བདེན་ལགས། མ་གཞི་ང་་་ཁ་ཙ་ནུབ་མོ་ཞག་མ་ཉལ། ཨིན་རུང་་་ཉལ་ཉལཝ་བཟུམ་སྦེ་ ངེའི་གཟུགས་ལུ་གཉིད་
        ལོག་པའི་ངལ་འཚོ་ལེགས་ཤོམ་སྦེ་ཐོབ་ཐོབ་བཟུམ་ཅིག་ཨིན་ལགས།

        མཚམས་པ།
        དབའེ་་་ང་གིས་བལྟ་བ་ཅིན་ ཁྱོད་ཚེ་རིང་མཚོ་མོ་དང་ཆ་ ཉལ་ཉལཝ་འོང་ནི་མས་ས། དེ་སྦེ་ཨིན་པ་ཅིན་ ཁྱོད་ཀྱིས་་་
30      “དགེ་སློང་དགེ་ཚུལ་བསད་དང་བཙུན་མ་ཕབ་“ ཟེར་དོ་བཟུམ་སྦེ་ མཚམས་མེད་པའི་ལས་བསགས་ད་ནུག་སྨེ།

        རང་གྲོལ།
        ཚེ་རིང་མཚོ་མོ་ཡ་ལགས་་་མེན་མེན་་་ཨ་ཞང་མཚམས་པ། མ་པ་་་མོ་གིས་ང་ཚར་ཅིག་འདི་ སྡུག་བསྔལ་སྦོམ་སྦེ་ར་
        མྱོང་བཅུག་ཅི། ཨིན་རུང་་་ད་ མོ་ངེའི་སེམས་ཁ་ལས་བརྗེད་ར་བརྗེད་སོའི་ལགས།

        མཚམས་པ།
35      དྲག་དྲག་་་རང་གྲོལ་ དེ་འབདཝ་ད་ ཁྱོད་མདངམ་ཕྱི་རུ་ག་ཏེ་སོང་ཡི། ཙང་ཙ་འདི་ཁྱོད་ རྩ་ལས་ར་མ་སྡོད་པས།

        རང་གྲོལ།
        འདི་གི་སྐོར་ལས་ཞུ་ནི་འབད་ར་འོངས་ཡི། མདངམ་ཕྱི་རུ་་་ང་ ངེའི་ཨ་པའི་བྱངམ་ཕྱད་ དཔལ་འབྲུག་སྒྲ་གི་ཁྱིམ་ནང་
        ལུ་ མཛར་ཅུངམ་ཟ་སར་སོང་ཡི། ཁྱིམ་ཕི་ནང་གི་མི་ཅིག་གིས་ ངེའི་དོན་ཧིང་གུར་རྨ་བཏོན་ད་ཡི། ང་གིས་ཡང་ མི་
        འདི་གི་དོན་ཧིང་གུ་རྨ་བཏོན་ད་ཡི། ད་་་ང་བཅས་གཉིས་ཆ་ར་གི་རྨ་འདི་གི་ཞི་ཐབས་ལུ་ སྨན་བཅོས་རིམ་གྲོ་ཚུ་ ན་་་ཨ་
40      ཞང་མཚམས་པ་གིས་ མཛད་གནང་ཟེར་ཞུ་བར་འོང་འོངམ་ཨིན་ལགས།

        མཚམས་པ།
        བློ་ཚུ་ཕྲང་སྟེ་གིས་སླབ་ཤིག་དབའེ་་་ཨ་ལོ། ཁྱོད་ཀྱིས་བློ་ཚུ་བསྐོར་ཏེ་སླབ་པ་ཅིན་ ང་གིས་ཡང་ལན་ཚུ་ ཕྱི་འགྱུར་
        འབད་རྐྱབ་ནིའི་ཉེན་ཁ་ཡོད།

        རང་གྲོལ།
45      ད་་་ཕྲང་སྟེ་ཞུ་བ་ཅིན་ ང་གིས་དཔལ་ལྡན་འབྲུག་སྒྲ་གི་བུམོ་དབྱངས་སྒྲོན་ལུ་སེམས་ཤོར་སོང་ཡི། ངེའི་སེམས་འདི་ མོ་
        གིས་འཕྱོག་ཆི་ཡི། འ་ནི་འབདཝ་ད་ ངེའི་སེམས་འདི་མོ་འབད་སར་ཨིན། མོ་གི་སེམས་ཡང་ ང་འབད་སར་ཡོད། ད་་་
        སེམས་འདི་གཉིས་གཅིག་ཁར་འཛོམས་ནི་གི་དོན་ལུ་ གཉེན་འདི་ནམ་རྐྱབ་དྲག་ག་ ག་ཏེ་ལུ་ག་དེ་སྦེ་རྐྱབ་དྲག་ག་ དེ་
        གི་སྐོར་ལས་ཨ་ཞང་མཚམས་པ་ཁྱོད་ཀྱིས་གསུང་གནང་དགོ། རབ་བྱུང་པ་ཅིན་ ང་བཅས་གཉིས་ཀྱི་གཉེན་འདི་ ད་
        རེས་རང་རྐྱབ་གནང་ཟེར་ཞུ་བར་འོང་འོངམ་ཨིན་ལགས།

                                             མགོནམ་རྡོ་རྗེ་དང་རིན་ཆེན་ཀུན་རྩོལ་, རང་གྲོལ་དང་དབྱངས་སྒྲོན། (༡༩༩༩)

     (ཀ) རྩོམ་འབྲི་པ་གིས་ ཁྲབ་རྩེདཔ་ རང་གྲོལ་དང་མཚམས་པ་ཚུ་སྟོན་ནི་གི་དོན་ལུ་ ལག་ལེན་འཐབ་ཡོད་པའི་ ཐབས་
         ལམ་གྱི་སྐོར་ལས་བྲིས།

     (ཁ) སྲུང་འདི་ནང་ལུ་ རྩོམ་འབྲི་པ་གིས་ ལྷག་མི་ཚུ་སྤྲོ་བ་འཕེལ་བཅུག་ནི་གི་དོན་ལུ་ མིང་ཚིག་དང་སྐད་ཡིག་ ག་ཅི་
         བཟུམ་ ལག་ལེན་འཐབ་ནུག་ག་བཤད་པ་རྐྱབ།

                                                                    Turn over / Tournez la page / Véase al dorso
                                                 –4–                   M17/1/AXDZO/SP1/DZO/TZ0/XX

2.


                   ཀུན་ལེགས་ཀྱིས་མ་ཎི་ན་ཆུང་ཞེན་ལོག་མ་འདི་འཐེན་ནོ། །
                   བདུད་ཀྱི་བུ་མོ་བཞིན་བཟང་མ། །
                   ལྕགས་ཀྱུ་ཞགས་པ་མེད་ན་ཡང་། །
                   ཟུར་མིག་ཙམ་གྱིས་སེམས་ལྡན་གྱི། །
               5   བློ་སེམས་འགུགས་པ་ཐག་ཆོད་པས། །
                   རྒྱལ་བའི་ཐུགས་ཀྱང་འགུགས་པར་མཐོང་། །
                   བཞིན་བཟང་ཡིད་འོང་ངག་འཇམ་མ། །
                   དགའ་བའི་སྙིང་གཏམ་ཤབ་ཤུབ་འདི། །
                   འཕྲལ་སེམས་དགའ་ཡང་ནམ་ཕུག་ཕུངས། །
              10   དཀར་ལ་དམར་བའི་མདངས་ལྡན་མཛེས་མའི་གཟུགས། །
                   ཁ་ཅང་འདོད་པའི་རྣམ་འགྱུར་སྟོན་མཁས་མ། །
                   དབང་མེད་འཁོར་བར་ཁྲིད་པའི་མར་འདྲེན་ཡིན། །
                   མ་ཆགས་མ་ཞེན་རྒྱལ་བ་ཀརྨ་པ། །
                   རྒྱ་གར་གྱི་རྨ་བྱ་གཞོན་ནུ་དེ། །
              15   ཚེར་མའི་སྟན་ལ་འབོལ་གདན་བྱས། །
                   སྲོག་ཆགས་གཞན་གྱིས་གཏིང་ན་ཆགས་སྒོ་ཡིན། །
                   བོད་ཡུལ་གྱི་བྱད་མདངས་བྱ་ཕོ་དེ། །
                   ལྟོགས་པའི་དུས་སུ་བཙན་དུག་ཟོས། །
                   སྲོག་ཆགས་གཞན་གྱིས་ཟོས་ན་ཆགས་སྒོ་ཡིན། །
              20   ར་ལུང་གི་འབྲུག་པ་ཀུན་ལེགས་ང་། །
                   སྙིང་སྡུག་བུ་མོའི་ཕྱོགས་ལ་མ་བཞིན་བསམ། །
                   རྒྱལ་བ་གོང་མས་བསམ་ན་ཆགས་སྒོ་ཡིན། །

                                      དྲུང་ཡིག་ཆར་གོས།, ཆོས་རྗེ་འབྲུག་པ་ཀུན་དགའ་ལེགས་པའི་རྣམ་ཐར། (༡༩༧༡)

     (ཀ) རྩོམ་འདི་ནང་ལུ་ ཨམ་སྲུ་གི་སྐོར་ལས་མནོ་བསམ་བཏང་ཐངས་ ག་དེ་སྦེ་སྟོན་ཡོདཔ་ཨིན་ན་ བཤད་པ་རྐྱབས།

     (ཁ) རྩོམ་འབྲི་པ་གིས་ ལག་ལེན་འཐབ་ཡོད་པའི་ རྩོམ་རིག་གི་ཁྱད་རྣམ་ཚུ་གི་སྐོར་ལས་བསམ་འཆར་བཀོད།
