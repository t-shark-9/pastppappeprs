M17/1/AXALB/SP1/ALB/TZ0/XX




Albanian A: literature – Standard level – Paper 1
Albanais A : littérature – Niveau moyen – Épreuve 1
Albanés A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0007
     4 pages/páginas                                      © International Baccalaureate Organization 2017
                                                     –2–                     M17/1/AXALB/SP1/ALB/TZ0/XX

Shkruaj një analizë letrare të orientuar duke u bazuar në vetëm një tekst. Në përgjigjen tuaj duhet t’u
drejtoheni të dyja pyetjeve udhëzuese.

1.

                 Të thuash se është lule që nuk u ngjan të tjerave, nuk mjafton. Të thuash se është lule
          mbi gjithë lulet e tjera, ndoshta bën gabim, sepse kush është ai që i njeh të gjitha llojet e luleve.
          Do të duket sikur pohon se ndonjë njeri është mbi të gjithë të tjerët me bukurinë apo mençurinë
          e vet duke mos mbajtur llogari se edhe e bukura, si të gjitha veçoritë e tjera, është diçka që
      5   nuk ka shëmbëlltyrë e me ndihmën e të cilës do të konstatohej e përsosura, kulmorja, ajo që
          do të mund ta bartte emërtimin ─ bukuri mbi të gjitha të tjerat. Sikur të thuash se është lule që
          meriton njëherë t’i marrësh erë që pastaj pa brenga t’i dorëzohesh vdekjes, prapë nuk është
          ndonjë vlerësim i qëlluar sepse nganjëherë ia vlen të vdesësh edhe për gjëra më të imta sesa
          për diçka aq të rrallë siç është Lulehëna. Apo e kundërta, një thënie e tillë për ndonjërin mund
     10   të ketë edhe domethënien e zhvlerësimit të jetës.
                 Vallë pse t’ua mohoj të drejtën atyre, që flijojnë jetën edhe për gjëra të shëmtuara, kur jeta
          e tyre është prona e vetme që kanë. Dhe të mos e zgjas: shkurt, kurrë si në këtë rast nuk jam
          ballafaquar me pamundësinë që të mos mundem ta përshkruaj atë që qartë më valëvitet para
          shikimit, atë bukuri joshëse që e kam në imagjinatë. Pra, kurrsesi nuk më jepet të portretizoj me
     15   fjalë, ato petale madhështore dhe atë erëmim të këndshëm që edhe tani më deh me aromën e
          vet.
                 Për herë të parë kam filluar të bindem se e bukura nuk përshkruhet, por vetëm mund të
          përjetohet si ndjenjë që të josh e të mrekullon, të deh e të çmend dhe të lë të pagojë. Në të
          vërtetë ajo tallet me ty, të lejon ta shikosh, bile edhe ta prekësh, por, kurrsesi, kurrsesi nuk të lë
     20   të bëhesh pronar i saj që do të mund ta riprodhonte sa herë që të ketë nevojë për të. E bukura
          ndoshta është fantazmë, një gënjim i madh, si edhe vetë jeta jonë.
                 Por ajo ekziston. Ja, këtë më së miri e dëshmon Lulehëna, të cilën do të tentoj ta
          përshkruaj edhe pse jam i bindur se i jam rrekur një pune që do të përfundojë pa sukses, si
          edhe shumë të tjera deri tani. Ndjehem keq pse nuk kam zgjidhje tjetër pos të përdor fjalë
     25   standarde dhe fraza që njeriu i thotë kur sheh edhe një mace të bukur. Pra, nga pamundësia
          që të shpik ndonjë shenjë apo klithje të veçantë që do t’jua mundësonte të imagjinonit bukurinë
          e papërshkrueshme të Lulehënës, po ia filloj me atë se ajo është lule që të mahnit, apo si do të
          kishte thënë ndonjë poet me aftësi mesatare, si të miat ─ që të deh dhe verbëron me bukurinë e
          vet.
     30          Them me aftësi mesatare sepse vetëm e bukura kurrë nuk të verbëron, por i ringjall të
          gjitha shqisat dhe ndjenjat dhe tërë trupin e shndërron në një sy të madh. Era e saj të fundos
          në një delirium marramendës dhe nëse nuk kafshon ndonjë ftua apo mollë të thartë nuk mund
          të dalësh nga ajo mpirje apo dehje e këndshme, e cila sa të trishton me aromën magjepsëse,
          po aq edhe të detyron t’i dorëzohesh dhe të dëshirosh që kurrë të mos shpëtosh nga ajo gjendje
     35   rrëqethëse.
                 Kam pyetur shumë veta pse erëmimi i kësaj luleje ka atë forcë që të lë të shtangur dhe,
          atëherë nuk dëshiron asgjë tjetër përpos robërinë e përjetshme në kthetrat e atij ledhatimi
          madhështor, nga rrjedh ajo ndjenjë se erëmimi i saj të gëlltit dhe ta imponon dëshirën që të
          zhdukesh, të shndërrohesh në një nga nuancat e asaj ere që nuk mund të përshkruhet. Era
     40   e Lulehënës mund të përkufizohet vetëm si erërim që i ngërthen në vete të gjitha erërat më të
          bukura të luleve që ekzistojnë në botë duke shtuar edhe erën e saj të veçantë që nuk e zotëron
          asnjë lule, nëse nuk i përfshijmë ato të panjohurat që zbukurojnë perandorinë e parajsës
          hyjnore ku është e pamundur të hapërojë njeriu përderisa jeton në këtë botë.
                                                       –3–                      M17/1/AXALB/SP1/ALB/TZ0/XX

                  Thonë se ai që do të arrijë të bëjë kurorë prej lulehënave dhe shtatë ditë do ta bartë
45         atë mbi kokë, do t’i shijojë të gjitha bukuritë e kësaj jete dhe kurrë nuk do të vdesë. Ai fatlum
           që do të jetojë shtatë ditë i dehur nga era mpirëse e kësaj luleje, ditën e shtatë fillon të tretet,
           shndërrohet në pluhur të cilin e bart era dhe e shtreson nëpër vendet ku ai ka lotuar. Një ndër
           arsyet pse askush nuk e ka përjetuar shtatëditëshin mpirës dhe nuk ia ka arritur të stoliset me
           kurorën e thurur nga Lulehënat është edhe vetia e saj që posa vyshket, tretet si diçka që nuk ka
50         ekzistuar fare.
                  Pra, posa petalet e saj fillojnë të humbin freskinë, ia nis procesi i çuditshëm, i cili nga çasti
           në çast, pahetueshëm zvogëlon madhësinë e tyre që, më në fund mos të mbetet asgjë pos një
           njolle në stofin e palltos, nëse e keni pasur të vendosur në xhepin e palltos tuaj. Nuk ekziston
           mundësia që ta shihni atë të tharë në ndonjë herbarium, siç është e mundur me të gjitha lulet
55         e tjera. Thonë se edhe sikur ndonjëri t’ia arrinte të ruante freskinë e saj, nuk do të mund të
           durojë shtatë ditë erëmimin mpirës, i cili të deh menjëherë pasi t’i marrish erë. Lulehëna shpreh
           enigmën e së bukurës. Ndoshta edhe vetë enigmën e jetës edhe pse ata që e kultivojnë
           gjithmonë shpresojnë se do t’ia arrijnë ta kuptojnë porosinë sekrete që ajo ua kumton njerëzve
           në gjuhën e vet.

                                                                                 Kim Mehmeti, Lulehëna (1997)


     (a)      Komentoni qëndrimin e rrëfimtarit ndaj Lulehënës.

     (b)      Analizoni mënyrën si përdoren në tekst simbolet dhe figura e teknika të tjera letrare.




                                                                Turn over / Tournez la page / Véase al dorso
                                                 –4–                       M17/1/AXALB/SP1/ALB/TZ0/XX

2.

                                             Kuvendoj me muzën

                                  Me muzёn time kuvendoj nё mbrёmje,
                                  kur vonё derdhet shiu me furi,
                                  megjithёse m’pushton e madhe dhimbje,
                                  mё zbret njё rreze m’ndizet njё shkёndi.

                              5   Nё çast harroj çdo hall, çdo breng’ tё jetёs,
                                  e lind nё shpirtin tim njё shpres’ e re,
                                  e ngrihem lart nё pragun e sё fshehtёs,
                                  kur hov merr kёnga ime plot hare.

                                  Njё kёngё qё s’e shkruaj dot nё letёr,
                             10   dёshir’, qё mbaj tё fshehtё n’zemrёn time,
                                  njё shpres’ e re… a njё lёndim i vjetёr:
                                  njё kёngё qё zё ndizet n’ёndёrrime.

                                  Por, kur mbaron e heshtet simfonia,
                                  ndigjoj vetёm furtunёn, qё shpёrthen,
                             15   e-e pyes muzёn: ç’ёshtё poezia,
                                  qё zemra ime thellёsisht e ndjen?

                                  Ajo mё flet: “Ndigjo se ç’thot’ shtrëngata,
                                  e era e shiu, deti nё rrёmujё,
                                  rrufeja, shkrepёtima e shamata,
                             20   kur derdhen natёn plot me zhurm’ e bujё.”

                                  “Ndigjo, erёn kur gjethet shushurisin,
                                  kur lulet çelin, lisi gjelbёron,
                                  kur errёsirat natёn e braktisin,
                                  kur dita lind e dielli zё agon.”

                                                               Niko Shqahu, Kuvendoj me muzën (1999)


     (a)   Diskuto imazhin e muzës së krijuar në tekst.

     (b)   Si, dhe me çfarë efekti, është përshkruar dashuria për poezinë?
