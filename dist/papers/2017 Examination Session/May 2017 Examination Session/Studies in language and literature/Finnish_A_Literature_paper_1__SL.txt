M17/1/AXFIN/SP1/FIN/TZ0/XX




Finnish A: literature – Standard level – Paper 1
Finnois A : littérature – Niveau moyen – Épreuve 1
Finés A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0079
     4 pages/páginas                                      © International Baccalaureate Organization 2017
                                                    –2–                      M17/1/AXFIN/SP1/FIN/TZ0/XX

Kirjoita opastettu analyysi jommastakummasta tekstistä. Vastauksesi tulee kohdistua kumpaankin
esitettyyn kysymykseen.

1.

                                                   Viimeinen kesä

                 He ovat matkalla rannalle, sille ainoalle joka tästä kaupungista löytyy. Tuuli on lomalla
          tänään, ilma on lämmintä ja pysähtynyttä. Aurinko hoitaa hommansa, vaikka on sunnuntai.
                 Poika kantaa repussaan kummankin pyyhkeet.
                 Tämä on heidän viimeinen kesänsä; viimeinen kesä, ennen kuin kaikki muuttuu.
      5   Elokuussa tyttö lähtee kiertämään Englantia eikä hän tule takaisin samanlaisena. Hän pussaa
          Edwardia pubissa ja tunnustaa kaiken pojalle.
                 Hän istuu punaisessa bussissa toisessa kerroksessa ja itkee isälle puhelimessa, ei
          huomaa Buckinghamin palatsia eikä Trafalgar Squaren mainosvaloja. Isä sanoo, ettei kaikkea
          tarvitse aina kertoa toiselle.
     10          Sitä tyttö ei vielä tiedä.
                 Hän on luvannut lähettää pojalle kortin jokaisesta kaupungista.
                 Poika pitää tyttöä kädestä koko matkan. He näkevät laiskat lehmät ja pellot, jotka
          kehystävät heidän lapsuutensa, he näkevät virkeät koivut, romahtamaisillaan olevan ladon ja
          variksen joka lentää heidän ylitseen. Elokuun lopussa tulee myrsky ja puut kaatuvat ihmisten
     15   pihoille, mutta sitä he eivät osaa ennustaa. He aikovat mennä rannalle niin kuin muutkin nuoret,
          maata pyyhkeillä vierekkäin ja piirrellä tähtiä toistensa selkään.
                 He uskovat, että tällaiset kesät jatkuvat ikuisesti; että tämä kylä pysyy aina samanlaisena,
          ja tytön posket, ja pojan suu. He kulkevat ohi autioiden talojen ja väsyneiden aitojen, kaikkien
          paikkojen joihin he ovat tottuneet. Tuossa risteyksessä tyttö kertoi isän sydänsairaudesta, tuolla
     20   parkkipaikalla he söivät samaa jäätelöä, tuo tie vie Valojärvelle, tytön kesämökille.
          Siellä poika oppi todella tuntemaan hänet, hänen uniset silmänsä aamulla, hänen utuiset
          kasvonsa savusaunan hämärässä.
                 Poika katsoo tyttöä tarkkaan. Tytön silmät ovat suuret ja tummanvihreät.
                 Mä en ole missään nähnyt yhtä kaunista ihmistä kuin sinä, poika sanoo.
     25          Tyttö puristaa pojan kättä ja hymyilee, yksi etuhammas hieman vinossa, sen huomaa
          tietyssä valossa, ja juuri siksi poika rakastaa tuota hymyä.
                 He kävelevät reippaasti pitkin suoraa tietä, joka näyttää jatkuvan ikuisuuksiin niin kuin
          kaikki tiet näillä seuduilla. Heillä on kiire kasvaa aikuisiksi, heidän on tehtävä suunnitelmia
          tulevaisuutta varten: He pääsevät ylioppilaiksi samana keväänä ja heistä otetaan iloisia
     30   valokuvia urheilutalon pihalla, heidän lakeissaan jo liraus samppanjaa, elämä kuplivaa ja
          hyvää. Poika lähtee armeijaan ja tyttö yliopistoon, kotikylä vilahtaa junan ikkunassa, maisemat
          muuttuvat jyrkemmiksi, heidän isänsä ja äitinsä jäävät odottamaan heitä. Poika soittaa tytölle
          teltan takaa ja kuiskaa kaipauksensa tytön korvaan, he kirjoittavat toisilleen joka viikko, poika
          näyttää vakavalta sotilaspuvussaan, tyttö kertoo millaisten ihmisten kanssa hän nykyään
     35   syö lounasta. Syksyllä poika pääsee opiskelemaan samaan kaupunkiin kuin tyttö ja he
          muuttavat asuntoon, josta näkee Kallion kirkon ja keltaiset puut. Siellä ei lehmä juttele heille
          eikä heinä kutita nenää, siellä meri hengittää vapaasti ja kahviloissa soitetaan valkoista pianoa.
                 He eivät vielä tiedä, mitä ennen ylioppilasjuhlia tapahtuu. On kesän alku, lämmin aamu,
          taivas sileänä sinestä. He lojuvat pojan huoneessa, eivät ole syöneet muroja, eivät vielä
     40   halua tarttua uuteen päivään. Tyttö makaa pojan päällä ja nuolaisee unista kaulaa, he ovat jo
          unohtaneet Edwardin, tai yrittävät unohtaa, he nauravat jollekin mitä eivät enää myöhemmin
          muista. Sitten he ovat pitkään hiljaa, tyttö katoaa ajatuksiinsa, muistaa kehystetyn rukouksen
          isän ja äidin makuuhuoneesta.
                 Herra on minun paimeneni, ei minulta mitään puutu.
                                                    –3–                         M17/1/AXFIN/SP1/FIN/TZ0/XX

45               Hän alkaa muistella psalmia, miten se menikään, viheriäisille niityille hän vie minut
           lepäämään, virvoittavien vetten tykö hän minut johdattaa, hän virvoittaa minun sieluni, hän ohjaa
           minut oikealle tielle nimensä tähden.
                 Hän toistaa tuota psalmia mielessään tietämättä miksi, niin kauan kunnes kuuluu pirinää.
           Pojan äiti vastaa iloisesti puhelimeen, mutta pian sävy muuttuu. Hän koputtaa oveen kolme
50         kertaa, tyttö näkee kaiken hänen ilmeestään.

                                                           Taina Latvala, Ennen kuin kaikki muuttuu (2015)


     (a)     Millä tavoilla tytön ja pojan välinen suhde muuttuu novellikatkelman aikana?

     (b)     Analysoi ja tulkitse tekstin miljöön kuvausta ja sen seurauksia.




                                                                 Turn over / Tournez la page / Véase al dorso
                                                     –4–                       M17/1/AXFIN/SP1/FIN/TZ0/XX

2.

                                                      Takamailla

                                         Illat istun ikävissä,
                                         kankaita aurinko punertaa,
                                         aatos toivon siivillä lentää
                                         viheriäisen metsän taa.

                                     5   Siellä vuorten tuolla puolen
                                         maailman suonet pulppuaa,
                                         siellä kyliä, kirkkoja kiiltää,
                                         laaksoissa virtoja vaahtoaa.

                                         Täällä kolkon korven mailla
                                   10    kuusikot raskaasti huminoi,
                                         tumma puro vehoista vilkkuu,
                                         kurjen kuikutus suolta soi.

                                         Tääll’ on outo naurun kaiku,
                                         naapurin silmäkin vierastaa,
                                   15    mykkä ystävä kyntää ja kylvää,
                                         halla viljassa vaeltaa.

                                         Tuudin lasta polvellani,
                                         – hallako puhtaan pulmuni saa? –
                                         Aatos syntyy ja aatos lentää
                                   20    viheriäisen metsän taa.

                                                                             Larin-Kyösti, Kylän lauluja (1898)


     (a)   Analysoi ja tulkitse runossa käytettyjä tyylillisiä piirteitä ja niiden vaikutusta
           miljöön kuvaukseen.

     (b)   Millä tavoilla runon minän yksinäisyyttä kuvataan?
