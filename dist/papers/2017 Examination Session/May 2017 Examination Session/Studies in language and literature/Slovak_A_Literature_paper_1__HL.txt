M17/1/AXSLK/HP1/SLO/TZ0/XX




Slovak A: literature – Higher level – Paper 1
Slovaque A : littérature – Niveau supérieur – Épreuve 1
Eslovaco A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2217 – 0185
     3 pages/páginas                                     © International Baccalaureate Organization 2017
                                                    –2–                     M17/1/AXSLK/HP1/SLO/TZ0/XX

Napíšte komentár o jednom z nasledujúcich textov:

1.

                                                      Výpoveď

                 Vybehol som na chodbu a už som aj dokorán otváral krídla dverí, lebo oproti mne sa valila
          posteľ. Jedno koliesko blokovalo a zanechávalo za sebou piskľavú čiernu šmuhu. Pri posteli
          utekala doktorka a stláčala čiernu loptu, dýchala ňou za dedka, čo sa k nám viezol. Uškŕňal sa
          v spánku, ale to len preto, lebo mu kútik úst roztiahla červená trubička. Vankúš mal zakrvavený.
      5          Odtisol som oltár a na jeho miesto sme dotlačili posteľ. Doktorka odložila loptu a napojila
          deda na prístroj. Na chvíľu sa všetci upokojili. Hruď sa dvíhala v takom rytme, v akom sa
          nadúval valec respirátora. Doktor sa umýval a inštrumentárka pripravovala nástroje.
                 Iba ja som lietal po sále ako splašený, skákal som veľkými skokmi z miesta na miesto,
          zapájal prístroje, rozmotával hadice, zapínal svetlo a cítil som, že prišla moja chvíľa. Ako po
     10   výstrele štartovacej pištole. Vybuchovala vo mne energia a vibroval som kypiacou silou.
          Neprešli ani štyri minúty, rozhodne menej ako tisícpäťstovka, a bol som hotový. Ešte som
          narýchlo oholil sluchy, krvou zlepené vlasy nešli do strojčeka a strihal som ich nožnicami.
          Potom som žiletkou zodieral zvyšky. Muselo to bolieť, ale dedko sa len škeril, viečka mu rýchlo
          napúchali a nalievali sa fialovou farbou.
     15          Ostali sme štyria. Doktorka z anestézy, chirurg, inštrumentárka a ja. Všetko som pripravil.
          Moja chvíľa prešla.
                 Chirurg prehodil cez hlavu sterilnú plachtu s dierou uprostred. Zarezal skalpelom do
          sluchy, krv stekala medzi vlasy a do ucha, roztvoril ranu a chvíľu vysušoval otvor tampónom.
          Potom vzal do ruky nebožiec, čiže kolovrátok, a na konci sa mu krútil niklový ihlan.
     20          Odrazu povedal:
                 „Milan, podrž mu hlavu, prosím ťa.“
                 Ach, s radosťou som pod plachtou chytil dedka za čelo a zátylok. Chcel by som brať
          hlavy svojich priateľov do dlaní miesto podávania rúk. A zavrieť oči, prežívať blízkosť ich
          myšlienok, taký kúsok od mojich prstov... Alebo si oprieť Tánino hladké čelo o moje hrboľaté a
     25   tak jej vyznávať lásku.
                 Ucítil som cez ruky dunenie. Pamätám si ten pocit, keď som ako učeň vŕtal do plechu
          tisícky dier. Vibroval mi v palci a príjemne to mrazilo. Lenže teraz som zavrel oči a cítil, ako nie
          dedkovi, ale mne vniká cez kosť niklová špica, počul som úlomky svojej lebky, ako vystreľujú
          spod jej hrán. Sám sebe som držal hlavu a ležal pod vŕtačkou, telo stisnuté vo zveráku.
     30          Spotili sa mi dlane a kĺzali sa mu po čele, čím silnejšie som stískal prsty, tým rýchlejšie
          sa kĺzali. Ale už nebolo treba tlačiť. Chirurg vzal hrubú ihlu, na konci tupú, s malou dierkou
          na boku.
                 A cítil som, ako mi do mozgu vchádza tá studená ihla, obtrie sa o cievu len tak-tak, prerazí
          cez lalok, sunie sa vesmírom bielej hmoty a zastaví sa, až keď vojde do komory.
     35          Z ihly vystriekol prúd ružovej vody, a keď ustal, doktor založil striekačku a pomaly sŕkal,
          vyťahujúc pritom ihlu. Naplnila sa čiernou kašou.
                 Tým skončil. Vytiahol dedkovi zrazenú krv a viac nebolo treba. Vysušil ranu a zašil krivou
          ihlou, ktorá tak ťažko prechádzala kožou, že sa dedko od bolesti takmer prebudil a krčil
          pravú nohu. Potom doktor vstal, vyzliekol si plášť a rukavice a pozval ženy na kávu.

                                                                             Martin M Šimečka, Džin (1990)
                     –3–                    M17/1/AXSLK/HP1/SLO/TZ0/XX

2.

                    Mame

          Mama
          Celý ten strapatý
          nepokojný svet
          je príliš malý
      5   na zabúdanie

          Celá tá pehatá
          večerná obloha
          je príliš jednoduchá
          aby som sa
     10   mohol zmýliť

          Za každú cenu
          cestovných lístkov
          Za cenu gólu
          v opustenej bráne

     15   Utekám

          K tvojím už trochu
          zasneženým vlasom
          Položiť všetky svoje tváre
          do tvojich dlaní

     20   Mama
          celý ten strapatý
          nepokojný svet
          je príliš jednoduchý
          na zablúdenie
     25   Vo všetkých tých
          čiernobielych diaľkach
          Na všetkých koncoch sveta
          je tvoja tvár
          mojou automapou
     30   Každá jej vráska
          je pre mňa
          cesta domov

                               Vlado Puchala, Not Waiting for Miracles (1993)
