M17/1/AXBEL/SP1/BEL/TZ0/XX




Belarusian A: literature – Standard level – Paper 1
Biélorusse A : littérature – Niveau moyen – Épreuve 1
Bielorruso A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0019
     5 pages/páginas                                      © International Baccalaureate Organization 2017
                                                –2–                  M17/1/AXBEL/SP1/BEL/TZ0/XX

Напішыце літаратурны аналіз толькі аднаго з двух дадзеных тэкстаў. У сваім аналізе Вы мусіце
адказаць на абодва накіравальныя пытанні.

1.

                Можа, і не такія далёкія ад сапраўднасьці былі нашыя продкі, калі верылі ў галоўнага
          бога Рода як жывую існасьць, якая няспынна ўтвараецца зь людзкіх душаў, што адляцелі
          да зорак. І глядзяць зь нябёсаў зоркі—вочы дзядоў нашых, мудрых, якім нарэшце ўдалося
          спазнаць Сусьвет. Сочаць яны за намі, дапамагаюць, накіроўваюць думкі і дзеяньні
      5   нашыя, каб ня даць разысьціся нам як народу сярод гістарычных віхураў.
                Так і я ў думках сваіх і малітвах заўсёды зьвяртаюся да дзядоў. Парады прашу
          ці дапамогі. І ўсё гэта вельмі канкрэтна для мяне, бо так ужо склаўся лёс, што шмат
          маіх блізкіх — родзічаў і сяброў — ужо там, сярод зорак. Можа хто й не паверыць, але
          сапраўды, часам атрымліваю ад іх падтрымку, парады ды адказы на пытаньні. [...]
     10         Акурат той самай парою Віялета Кавалёва прынесла на нашыя штотыднёвыя
          вячоркі словы гэтай даўняй песьні: «Вельмі яна традыцыйная і распаўсюджаная, варта
          развучыць». Песьня ўсім вядомая — «За туманам нічога ня відна...» Аднак словаў яе
          я так да канца ніколі і ня чула — ці можа, не задумывалася ніколі. А як пачала сама
          сьпяваць, дык міжволі кожнае слова асэнсоўваю. І зазначаю сабе дзіўнасьць гэтай песьні,
     15   нейкую непасьлядоўнасьць і нестыкоўку ў сюжэце — у парушэньне фальклёрных канонаў.
          Ці то лірычная яна, ці баладная? (Гэта ж некалі яшчэ студэнткай філфаку займалася
          я фальклярыстыкай...) Але ж якой журбой дыхае з гэтага радка: «Упусьціла залато
          вядзерца...»! Хаця, здавалася б, чаго ўжо так было бедаваць па нейкім там начыньні?
                І тут раптам нехта зь дзяўчат: «А чаму вядзерца?» — «А сапраўды! Чаму ж ня больш
     20   паэтычна — пярсцёнак ці ручнік?». Завялі дыскусію, якую проста і лягічна падсумавала
          Віялета: «Напрыканцы, «вядзерца» добра рыфмуецца з «сэрцам»!
                На тым і пагадзіліся... Вось толькі — а «сэрца» самое тут навошта? Ой, не! Нешта
          ня ўсё тут так проста! Вучылі нас калісьці, перад студэнцкай фальклорнай практыкай,
          каб ані слова, ані літары ў запісваных творах не зьмянялі, бо ўсё ў народнай паэзіі да
     25   месца, yсё мае сваё значэньне. Як у арнамэнце кожны кручок невыпадковы, так і ў песьні
          — кожнае слова. А тут — з логікай нішто не сябруе! ...Вось толькі пачуцьці песьня ва
          ўсіх выклікае аднолькавыя: тугу ды смутак. І яшчэ чамусьці сьпяваць яе хочацца, вось і
          мармычам цэлымі днямі.
                Недзе праз тыдзень падыходзіць да мяне Надзя Дробіна — і зноў пра песьню:
     30   «Такая ж жаласьлівая, як і ўсе нашыя...» Ды што ж гэта такое! І табе яна з галавы ня
          йдзе? — Пярэчу, што ня ўсе ж у нас такія, дастаткова і вясёлых, і жартоўных. Гэта ж y
          гэтай нешта такое, што нам так сэрца сьціскае...
                Праз хвіліну—другую ізноў Надзя да мяне: «Слухай, я тут усё пра сэнс гэтай песьні
          думаю. Гэта ж трэба такая меркантыльнасьць: хто вядзерца маё дастане, за таго й
     35   замуж пайду, раз яно ўжо такое залатое... Ну, так?» ...Вось далося нам гэтае вядзерца!
          «Надзейка, ну адкуль у нашых дзяўчат вёдры залатыя ўзяліся б?» (Так, было Вялікае
          Княства Літоўскае казачна багатай дзяржавай, але не да такой жа ступені!) ...А сапраўды,
          чаму яно менавіта залатое? — «Не, Надзейка, «залатое вядзерца» тут — нейкі вобраз,
          сымбаль...»
     40         Вось толькі які? Нідзе, ніколі не сустракала такога. Нават у той кніжцы пра
          арнамэнт — там якіх толькі сымбаляў няма: і вазоны, і пчолы, і нават рогі. А вядзерца не
          прыгадваецца... А дзе ж яго знайсьці? Як зразумець гэтую песьню дзіўную, што спакою
          нам не дае? Яна, пэўна, уся на вобразах пабудаваная. А сэнс іхны даўно ўжо забыты...
                І зноў я думкамі да дзядоў: ну, што вы тут наскладалі, што мы ніяк уцяміць ня
     45   можам? Давайце дапамагайце...
                У наступную ж ноч на досьвітку бачу я сон: вось ідзем мы зь сябрамі па вуліцы
          нейкага канадыйскага гарадка. І раптам бачым: сярод крамаў — хата, як наша вясковая,
                                                  –3–                   M17/1/AXBEL/SP1/BEL/TZ0/XX

           на ёй шыльда вялізная «Беларускія вырабы». Засьпяшаліся мы ў сярэдзіну. А там усё
           наскае, роднае. І бабулька старэнькая выходзіць да нас і кажа: «Даўно ўжо вас чакаю!»
50         Абняліся мы зь ёю. Раптам я і пытаюся: «Бабулечка, дык а што ж гэта такое — «залатое
           вядзерца»? А яна і адказвае: «А «залатое вядзерца» — гэта тое, што адыходзіць ад нас і
           ніколі ня вернецца». І ўсё, і зьнікла. ...Толькі думкі мае закружыліся, пабеглі. І як быццам
           з зорак гаснучых ляцяць да мяне прамяні—думкі, пераплятаюцца з маімі, успыхваюць
           іскрынкамі—адказамі на мае пытаньні (кажуць, тэлепатыя!).
55               ...Адыходзіць? ...Што ад нас «адыходзіць»? — Маладосьць... каханьне... радзіма...
           Ага, радзіма! «Упусьціла залато вядзерца» — згубіла радзіму! Згубіла тое, чым чэрпала
           жыцьцёвую сілу з гаючых крыніц. І сама «крыніца» — гэта вядомы ўсім вобраз зямлі
           нашай.
                 Згубіла радзіму... А чаму? Дзе гэта яна апынулася: за «туманам», «ярам»,
60         «даліною»? — А гэта ж за стэпам. ...Дык у палоне! [...]
                 Ну, а «казак маладзенькі»? — Дык гэта ж яе жаніх... [...] «Узваўся» ён «дастаць
           вядзерца». Ага, вызваліць з палону! [...]
                 Дый казак ня просты быў хлапец. Нездарма «казак» — вольны, значыць. Шляхціц
           ці князь. І дзяўчына была, відаць, князёўна. І былі гэта канкрэтныя людзі з канкрэтнымі
65         імёнамі. І была гэта сапраўдная гісторыя, пра якую нехта склаў баладу. Людзі сьпявалі, а
           зь цягам часу канкрэтныя вобразы замяніліся на больш ёмкія, дасьціпныя, абагуленыя. І
           да нас гэтая гісторыя дайшла ўжо звычайнай лірычнай песьняй.

                                                            Ірына Варабей, Там, дзе сэрца маё (2005)


     (a)     Якія тэмы раскрывае аўтар і як яны пераплецены ў гэтым фрагменце?

     (б)     Растлумачце, якія стылістычныя прыёмы і мастацкія вобразы ўжывае аўтар і з якой
             мэтай.




                                                              Turn over / Tournez la page / Véase al dorso
                                 –4–                M17/1/AXBEL/SP1/BEL/TZ0/XX

2.

                 Мы чакалі Калядаў з маленства…

          Мы чакалі Калядаў з маленства
          І ніяк не маглі дачакацца
          Тату трэба было на работу
          Маці трэба было на працу

      5   А Гагарын ляцеў на ракеце
          Па-над нашым дваром ды садам
          Мы глядзелі ўсьлед са зьдзіўленьнем
          І міжволі чакалі Калядаў

          Мы ўвосень падпальвалі лісьце
     10   Мы ўзімку хварэлі на глянды
          І прыклаўшы далоні да вуснаў
          У цямрэчы чакалі Калядаў

          Мы пісалі ў школе дыктоўкі
          Нас вадзілі глядзець на парады
     15   Прафсаюз выдаваў карамэлькі
          Мы бралі і чакалі Калядаў

          Нам даводзілі, хто мы і што мы
          Нас вучылі выконваць загады
          Нам казалі, ды мы ня чулі
     20   Мы ўпотай чакалі Калядаў

          Мы рабілі высновы хутка
          Мы павольна сьпявалі баляды
          Мы назлосьць валасы расьцілі
          І ўпарта чакалі Калядаў

     25   Што з таго, што ўсё гэта зьнікла
          Быццам бурбалкі ад ліманаду
          Засталіся сям’я і дзеткі
          Засталося чаканьне Калядаў

          Засталіся сябры ды праца
     30   А адзін, дык «вабшчэ» ў Канадзе
          Мы на сьвяты дашлем паштоўку
          Будзем разам чакаць Калядаў

          Позна ўвечары посуд памыем
          І пакінем, каб сохнуў на тацы
     35   Мы чакаем Каляды з маленства
          І ня можам ніяк дачакацца

                Міхал Анемпадыстаў, Глыбока-глыбока, на дне філіжанкі кавы (2013)
                                       –5–                 M17/1/AXBEL/SP1/BEL/TZ0/XX

(a)   Што вы можаце сказаць пра цэнтральныя тэмы верша і пра ролю вобраза Калядаў у
      раскрыцці гэтых тэм?

(б)   Якія мастацкія сродкі і вобразы, а таксама іншыя стылістычныя прыёмы выкарыстоўвае
      аўтар у прэзентацыі галоўных ідэй верша і з якой мэтай.
