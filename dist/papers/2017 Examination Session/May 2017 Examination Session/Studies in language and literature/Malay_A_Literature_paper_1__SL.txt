M17/1/AXMAL/SP1/MAY/TZ0/XX




Malay A: literature – Standard level – Paper 1
Malais A : littérature – Niveau moyen – Épreuve 1
Malayo A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0135
     3 pages/páginas                                      © International Baccalaureate Organization 2017
                                                      –2–                  M17/1/AXMAL/SP1/MAY/TZ0/XX

Tulis satu ulasan sastera terarah tentang satu petikan sahaja. Jawapan anda mestilah merangkumi
kehendak kedua-dua soalan panduan yang diberikan.

1.

                     Di dalam keheningan subuh Jumaat itu Lebai Jamil ghairah melangkah kaki menuju ke
              masjid yang terletak hanya sepuluh meter dari rumahnya. Selepas tiga langkah dia terdengar
              suara kanak-kanak menangis dari arah tangga masjid. Dia meluru ke arah bunyi tangisan
              itu. Alangkah terkejut apabila didapatinya seorang bayi yang dibungkus dengan kain, hanya
      5       mukanya saja yang ternampak, sedang tercungap-cungap sambil menangis sekuat hati.
                     Lebai Jamil mencapai bungkusan yang mengandungi bayi itu sambil memanggil
              anaknya Muhammad yang sedang mengambil wudhuk di rumahnya. Muhammad berlari ke
              arah bapanya yang sedang mengendol bayi sambil memujuk agar bertenang. Muhammad
              memasukkan jari penunjuknya ke dalam mulut bayi itu yang pantas menghisap apa yang
     10       disangka puting susu ibunya. Lebai Endut bilal yang baru sampai di masjid terus memukul
              gendang raya mengikut rentak memanggil orang kampung bukan sahaja untuk berjemaah
              malah berkumpul menghadapi suatu keadaan genting. Rentak gendang darurat membuat
              orang-orang Kampung Tanjung lelaki perempuan muda dan tua menyerbu berkumpul di masjid.
                     Sofiah mengambil bayi itu dari suaminya dan membuka kain putih pembalut badannya.
     15              “Nampaknya anak kecil ini dari kaum Cina. Tali pusatnya telah dipotong lebih seminggu
              dulu. Ha! Ini botol susu dan sepucuk surat dicelah kain ini,” ujar Sofiah dan menghulurkan
              surat itu kepada Lebai Jamil. Dia menyuapkan susu yang berisi di dalam botol kepada bayi
              yang kelaparan itu.
                     “Surat ini daripada Ah Tong. Dia meminta kita tolong menjaga anaknya yang baru
     20       dilahirkan di dalam hutan di mana tak mungkin anak itu boleh terus hidup!” ujar Lebai Jamil
              selepas membaca surat itu.
                     “Jadi, bagaimana Abah?” tanya Muhammad yang berada di kampung menunggu
              keputusan peperiksaan Senior Cambridgenya dari London yang mungkin tidak akan datang
              kerana dunia sedang berperang kini.
     25              “Kita terimalah amanah itu Mat! Perbuatan Ah Tong menyerahkan anaknya kepada kita
              pada pagi Jumaat yang mulia ini merupa suatu rahmat yang dikurniakan Allah kepada kita,”
              jawab Lebai Jamil.
                     “Apa nama yang hendak Abang berikan kepada anak ini?”
                     “Kita namakan dia Jumaat mengambil sempena hari ini iaitu penghulu segala hari,” jawab
     30       Lebai Jamil.

                                                                  Affifudin Omar, Odisi Anak Kampar (2011)


          –     Bincangkan bagaimana watak-watak utama dari petikan di atas digunakan untuk
                mengemukakan tema-temanya?

          –     Huraikan cara-caranya pengarang menggunakan teknik gaya penceritaan untuk mencipta
                suasana dan mood dalam petikan di atas.
                                               –3–                      M17/1/AXMAL/SP1/MAY/TZ0/XX

2.

                                Burung-Burung Yang Terkulai Sayapnya

                      Telah tiba masanya burung itu undur diri
                      kerana dia tak terdaya lagi terbang tinggi
                      mata semakin kabur untuk bakti ditabur
                      keikhlasan mungkin tidak lagi bersikap jujur

                  5   burung itu tenaganya makin hari makin uzur
                      separuh usianya ia memperjudikan nasib di sini
                      demi melaksanakan tanggungjawab anak isteri
                      untuk tidak kelaparan sementara tiba esok hari

                      burung itu putih bersih bulunya tersusun rapi
                10    sebersih sumpah janjinya setia berbakti di sini
                      hari-hari terakhirnya dia dikecewakan lagi
                      mengenangkan nasib tak siapa pun peduli

                      inikah balasan kalau terlalu murahnya berbudi
                      tak peduli masa walau tubuhnya disalai mentari
                15    sibuk kota raya sunyi rimba tiada lagi memberi erti
                      buat mereka bernama manusia berjiwa kuku besi

                      mereka adalah di antara burung terkulai sayapnya
                      kabur pandangan meraba dengan senyum paksa
                      memberontak dalam tangisan sewaktu amuk kecewa
                20    bertanya dengan paksa sewaktu bakal tempuh hari bersara

                      burung itu walau semakin menua usia pengalamannya
                      tapi terlalu bijak menyusun peribahasa lembut berbicara
                      habis manis sepah dibuang tiada rotan akar juga berguna
                      beginilah penyudah nasib khalayak insan marhaen seperti kita

                                                               Marjan S, Posmen Dan Bahasa (2015)


     –   Bincangkan penggunaan perlambangan dan kesannya dalam mengemukakan tema puisi di
         atas.

     –   Huraikan kesan-kesan yang dicapai menerusi teknik penulisan sastera yang telah digunakan
         dalam puisi di atas.
