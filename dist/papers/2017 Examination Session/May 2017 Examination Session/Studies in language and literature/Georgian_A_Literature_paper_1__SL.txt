M17/1/AXGEO/SP1/GEO/TZ0/XX




Georgian A: literature – Standard level – Paper 1
Géorgien A : littérature – Niveau moyen – Épreuve 1
Georgiano A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0543
     5 pages/páginas                                      © International Baccalaureate Organization 2017
                                           –2–              M17/1/AXGEO/SP1/GEO/TZ0/XX

დაწერეთ ერთ-ერთი ტექსტის ლიტერატურული კომენტარი. თქვენს პასუხში
გათვალისწინებული უნდა იყოს ქვემოთ მოცემული ორივე მითითების მოთხოვნა.

1.

               რაჟა სარჩიმელია ტურასავით დაძრწოდა, ეძებდა. თუთაშხიას, რა თქმა უნდა,
          აქა-იქ კიდევ შემორჩა ფხიზელი და საღად მოაზროვნე კაცები. სარჩიმელია
          მათთანაც მივიდა პაემანის თხოვნით. საფიქრებელია, რომ განდგომილს გადასცეს
          კიდეც სარჩიმელიას დაჟინებული სურვილი, მაგრამ ხმა არსაიდან იყო. ყაჩაღი კი
      5   არა და არ ცხრებოდა – ეძებდა. ბოლოს, თუთაშხიას, ალბათ, მობეზრდა ან იქნებ
          სხვა რამ მოსაზრებით იხელმძღვანელა და ყაჩაღს შეხვედრის დრო და ადგილი
          ბანძაში, უსინათლო მორდეხის ქოხში დაუნიშნა.
               სამი დღე-ღამე ალოდინა სარჩიმელია თუთაშხიამ. ჩანს, სადმე ახლომახლო
          ტრიალებდა. შესაძლებელ ხაფანგს ზვერავდა. ამ ხნის მანძილზე მორდეხმა
     10   მხოლოდ ერთხელ დასძრა კრინტი – მოვაო, – უთხრა ყაჩაღს, როცა მოთმინების
          დაწყვეტა შეატყო.
               თუთაშხია რომ შემოვიდა, სარჩიმელიას ეძინა. მის მოსვლამდე მორდეხმა
          ყაჩაღის თოფისა და რევოლვერების ლულებიდან ვაზნები ამოიღო, მაგიდაზე
          დააწყო. თუთაშხიამ ნაბადი მოიხადა. ჯორკოზე ჩამოჯდა. მორდეხმა ბუხარში
     15   ცეცხლი ააგიზგიზა, შეშამ ტკაცა-ტკუცი დაიწყო. ყაჩაღმა წამოიწია, თვალები
          მოისრისა და თქვა:
               – გამარჯობა, დათა-ბატონო, მარა წასვლას ვაპირებდი, დღეს რომ არ
          მოსულიყავი კიდევ.
               თუთაშხიამ თავი დააქიცინა. ყაჩაღი ვერ მიხვდა, სალმის პასუხი იყო ეს
     20   დაქიცინება, თუ კიდევ სხვას ნიშნავდა რასმე. სარჩიმელიას მტკიცედ ჰქონდა
          გადაწყვეტილი, თავი რიხიანად დაეჭირა, მაგარი კაცის შთაბეჭდილება მოეხდინა
          თუთაშხიაზე.
               – ერთმანეთთან მტრობა და უთანხმოება, დათა თუთაშხია, არც ერთს
          მოგვიტანს კარგს და არც მეორეს. მტერი გვყავს ორივეს ერთი და ორივე ერთად
     25   რომ მივაკითხავდეთ, აჯობებს, მგონია მე. – სარჩიმელია ისევ დადუმდა, დათას
          რეაქციას მოუცადა, მაგრამ პასუხი კვლავ არ იყო. ჩანს, სწორედ აქ მიხვდა ყაჩაღი,
          რომ სათქმელს საჭირო ფორმა ვერ გამოუნახა. შეცბა:
               – დათა-ბატონო, სახლ-კარი გადაგიწვეს ნაკაშიებმა, თუ გიპოვნეს, მოგკლან
          იქნება, კიდევაც. ფული მქონდა სოხუმში მიბარებული ერთ ქალთან. წაიღეს
     30   ნაკაშიებმა ის. შენ რომ სახლ-კარი გქონდა, ასს და მეტს ააშენებს ის ფული იმდენია
          იქ!
               ვერც ამან მოახდინა ეფექტი. აბრაგი დუმდა, მის სახეზე ერთი ნაკვთიც კი არ
          შეძრულა. იჯდა, სარჩიმელიას შეჰყურებდა.
               – დათა-ბატონო, შენს მეტს არაკაცს არ დაუჯერებენ ნაკაშიები. ამაღებინე ის
     35   ჩემი ფული და ნახევარი შენი იქნება მაშინ.
               თუთაშხიას მხოლოდ ახლა დაეტყო ღიმილის მაგვარი რაღაც. ან იქნებ
          მხოლოდ ნაპერწკალმა გაურბინა თვალებში. სარჩიმელიამ იგრძნო, რომ
          მისი რიხიანი ლაპარაკი დიდი ხანია ხვეწნად იქცა, თუთაშხია ნაკაშიებთან არ
          წაჰყვებოდა, მაგრამ ერთი სიტყვის გაგონება მაინც ღირსებოდა! დათა თუთაშხიამ
     40   ხმა ამოიღო:
                                            –3–                M17/1/AXGEO/SP1/GEO/TZ0/XX

                 – წადი ახლა შენს გზაზე, რაჟა, ბიძიკო.
                 მორდეხმა მაგიდაზე ხელები მოაფათურა, ლულებიდან ამოღებული ვაზნები
            ყაჩაღს გაუწოდა. სარჩიმელიამ გამოართვა, ცოტა ხანს კიდევ იჯდა, რაღაცას
            ფიქრობდა. მერე იარაღი აისხა, ქოხიდან გავიდა.

45               მეზობლის ძაღლებმა ყეფა ატეხეს – ჯერ ახლოს, მერე შორს. მალე სიჩუმე
            ჩამოდგა.
                 დათა თუთაშხიამ ხელები შეიწმინდა, ცეცხლს ჩააცქერდა და თქვა:
                 – მორდეხ-ბატონო, შენით ცხოვრებას რომ იწყებდი, რანაირი იყო მაშინ შენი
            გაგება?
50               – საშოვარი და შოვნა.
                 – მერე?
                 – მივხვდი მერე, არაფერი რომ არ იყო ესეც, მარა სხვაც რომ ვერ ვნახე
            უკეთესი საქნელი, მივყევი ბოლომდე, ვინახე ნაშოვარი და ვარ ასე – აგერ, ასის
            შევიქნები მალე.
55               – კაი ვჭამე, კაი ვსვი, კაი ჩავიცვი და დავიხურე, ვითომ, მარა მეორე დღეს
            აღარ მახსოვდა ეს. ფუჭად წავიდა ყველაფერი, – მორდეხი დაფიქრდა და დასძინა:
            – რაღა მახსოვს იქიდან ახლა თუ იცი?.. მარტვილის ბაზარში ბიჭს თხა ყავდა
            გამოყვანილი. ისე დაძენძილ-დაფლეთილი ტანისამოსი სხვა დროს არ მინახავს
            არსად, იმ ბიჭს რომ ეცვა. ქვრივი დედაბერი ევაჭრებოდა ვიღაც – სახადმა
60          ოჯახი ამომიწყვიტა, შვილიშვილი დამრჩა ძუძუს ბავშვი, მისთვის მინდა ეგ თხა,
            დედაშვილობას გაფიცებ, სამ აბაზად მომეციო. მესამედი ფასი იყო იმ თხის ის
            სამი აბაზი. არაფრის გულისთვის არ თმობდა ბიჭი. მე იქ იმისთვის ვიყავი, რომ
            იაფად ნაყიდ ჩოხას ვყიდდი ერთს. ვაჩუქე იმ ბიჭს ის ჩოხა. მისი დაუჯერებლობა,
            გაკვირვება და სიხარული მახსოვს, თვალებში მაქვს ახლაც და კიდევ ის მახსოვს,
65          ჩოხა რომ ვაჩუქე, მიცა ბიჭმა დედაბერს თხა სამ აბაზად. მომბაძა მე და მიცა.
            თუთაშხიამ თვალი უსინათლო მორდეხზე გადაიტანა, გაიღიმა, არაყი დაისხა.
                 – ვცადე მაგ მე. ბევრჯერ ვცადე მაგ მე. იცი შენ ეს.
                 – რაი, მერე?
                 – ვისაც ჩავაცვი, მან გამხადა, სწორედ. მე თუ არა, სხვას გახადა მაინც.
70               – რომ არ ჩაგეცვა მისთვის, გახდა თუ აგცდებოდათ ან შენ და ან იმ სხვას?
                 სიჩუმე ჩამოდგა მერე თუთაშხიამ მიუგო:
                 – არ მიფიქრია მაგაზე, – და არაყი გადაჰკრა.

                                                   ჭაბუა ამირეჯიბი, დათა თუთაშხია (1973)


     (ა )     იმსჯელეთ, ახერხებს თუ არა ავტორი პერსონაჟთა ხასიათის ჩვენებით უფრო
              ნათლად დაანახოს მკითხველს მოცემულ ნაწყვეტში გადმოცემული პრობლემა.

     (ბ )     იმსჯელეთ მოცემულ ნაწყვეტში ავტორის მიერ გამოყენებულ მხატვრულ-
              გამომსახველობით საშუალებებზე და იმაზე, თუ რა ეფექტს ახდენენ ისინი
              მკითხველზე.




                                                      Turn over / Tournez la page / Véase al dorso
                    –4–            M17/1/AXGEO/SP1/GEO/TZ0/XX

2.

          რა კარგი იყო ბარდნალა,
          ბარდნალელების ბორანი,
          ვარდებიანი ბარდნარი,
          ბულბულთა ნაამბორალი,
      5   ჩემი ხორგო და მარანი,
          ჩემი ცეცხლი და ღადარი,
          სახლის წინ ნაგრიგალარი,
          გაფითრებული ჭადარი,
          ჩემი კავი და სახნისი,
     10   ჩემი თონე და ბეღელი
          და დედა, დიასახლისი,
          ჯან-ღონე გაუტეხელი,
          ჩემი პაწია ქოთანი,
          დუღილით ნაქოთქოთარი!
     15   რა კარგი იყო ბარდნალა,
          როგორი სათაყვანები!
          ვარდებიანი ბარდნარი
          და გუმარეშის ყანები!
          თოხი პირგამოპირული,
     20   გაციებული ბინული...
          გახსოვს, ტყეები? ირიბად
          ხეზე დაკრული თარჯები...
          ვერ დაივიწყებ, ვინც გიყვარს,
          შეყვარებული დარჩები...
     25   გახსოვს, ცხენისწყლის ნაპირი,
          თევზაობა და აპრილი?
          გახსოვს, მაჭრით რომ გავბრუვდით
          და ძლივს რომ მივაბიჯებდით,
          სახლში რომ ვეღარ დავბრუნდით
     30   მისგან დამთვრალი ბიჭები?
          გახსოვს, ღვინიან შემოდეგს
          აივანზე რომ შემოვდექ?
          გახსოვს, აფთარი ზამთარი,
          ან გაზაფხული - პირიქით?
     35   გახსოვს, ამტყდარი ავდარი
          და სარეწკელას ბილიკი?
          გახსოვს, სოფელი ლარჩვალი
          და მეწისქვილე დამხრჩვალი?
          გახსოვს, ჩვენ ორნი მარტონი
     40   და ვარდიგორას ხანძარი
          და დიდი გუჯუ ბატონი
          თავისი ქამარ-ხანჯალით?
          ხან ისე იყო, ხან ასე,
          გახსოვს, ცაგერის ჭალაზე?
                                   –5–             M17/1/AXGEO/SP1/GEO/TZ0/XX

                       45   ეჰ, რა იქნება ხელახლა
                            დაიწყებოდეს თავიდან,
                            რაც დროის დენამ შელახა,
                            რაც დროსთან ერთად წავიდა!
                            რა კარგი იყო ბარდნალა,
                       50   როგორი სათაყვანები!
                            შენ, მამაჩემო, რად დარდობ,
                            რამ დაგისველა თვალები?
                            ან შენ სადა ხარ, დედილო,
                            რომ ლექსი გამაბედვინო?!
                       55   რად არ ჭიხვინებს ვეება
                            ლაფშა, ლაგამის მკვნეტავი –
                            ჰეი, ბავშვობის დღეებო,
                            დაბრუნდებოდეთ ნეტავი!
                            რა კარგი იყო ბარდნალა,
                       60   ბარდნალელების ბორანი,
                            ვარდებიანი ბარდნარი,
                            ბულბულთა ნაამბორალი!

                                                ლადო ასათიანი, ბარდნალა (1940)


(ა )   იმსჯელეთ, მოცემულ ლექსში წარმოდგენილი ადგილი და დრო როგორ ემოციას
       იწვევს მკითხველში.

(ბ )   იმსჯელეთ, რომელი მხატვრული საშუალებების გამოყენებით ავითარებს ლექსის
       მთავარ იდეას ავტორი.
