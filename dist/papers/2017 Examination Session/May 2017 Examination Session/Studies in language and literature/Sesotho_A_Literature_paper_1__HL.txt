M17/1/AXSES/HP1/SOT/TZ0/XX




Sesotho A: literature – Higher level – Paper 1
Sotho A : littérature – Niveau supérieur – Épreuve 1
Sesotho A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2217 – 0173
     3 pages/páginas                                     © International Baccalaureate Organization 2017
                                                  –2–                   M17/1/AXSES/HP1/SOT/TZ0/XX

Ngolla manollo ea bongoli le puo ho e ’ngoe ea tse latelang:

1.

                                                    Tokoloho

                 Ha a qeta ho dumedisa lepolesa la hekeng ya tjhankana ke ha a hwanta a leba tekesing
          mohlankana e mosootho. Sutu ke ha e le e putswa, hempe e le lebese, tae e le leleme la
          konyana mme dieta e le tse ntsho tse benyang khatsikhatsi. Dirifi tse mona tsa tjhankana le
          diaparo tse hwashang mmele ke ha a di lebetse hohang, eka ebile ha se letsatsi la ho lokollwa
      5   ha hae. A hwanta sa morui Phepeng, ka letsohong a tshwere sutukeisi e nyenyane eo ka hare
          e tshwereng Bebele eo a e fuweng ke ofisiri ya tjhankana. Mokganni mmoho le ba ka tekising
          ha ho le ya mong wa bona ya neng a nahana hore thena e tswa botshwaruweng ho ya ka moo
          e neng e itjele ka teng.
                 Mokganni a botsa ka boikokobetso le tlhompho a re: “Ntate, ebe o nkela kae?” Ya mo
     10   araba kgabane ya Kweneng ya re: “Ke nkela Dikubung moraka, ebe tekesi e ya hona teng?”
          Mokganni a re Phepeng a kene hobane etswe sebaka ho se ho setse sa motho a le mong
          feela. A kena ka hare he Phepeng e motjhitjha, a dumedisa bohle, mme a fihla a itletlebanya
          ho sa hae setulo. A itshwara seledu se boreledi sena se beotsweng ka bokgabane mme a
          ntsha sakatuku e tshweu, a itlhakola mofufutso hloohong le sefahlehong hobane ho ne ho le
     15   boreletsana ka ho tshwana. A e kgwathatsa mokganni tekesi, ya kgohlela, ya bohla, ya nto
          hoballa e leba Dikubung. Nako e ne e ka ba hora ya borobong hoseng.
                 Tokoloho. Tokoloho ke ena Phepeng o e fumane ka mora tse mashome a mabedi dilemo
          a sutsa tjhankaneng. Ka nnete mmuso o mo ntlafaditse o mo sokolotse. Kajeno ke enwa o
          fuwe Bebele e ntjha hore e hle be wa popota moruti, ha pele a ne a otla batho madi a phalle,
     20   a utswa diphoofolo le makoloi, a bile a rekisa Kgauta le taemane. Tsena kaofela Phepeng o
          di lebetse ke motho e motjha. Mohlang a neng a tshwarwa o ne a apere sekipa le bokate, a
          rwetse diteki mme kepisi e le e hulelwang ka mahlong empa kajeno sutu ke e kgaolang ntsintsi
          lepheo … Ka tekesing ha ho mang ya belaelang hore e ne e le motshwaruwa, bohle ba nahana
          hore ke serutehi se neng se ilo bona ngwana wa sona kapa ngwanabo sona tjhankaneng.
     25          Eitse ha tekisi e ntse e hoballa jwalo, Phepeng ke ha a ntsha Bebele a e tshwara ka
          diatla, a hoa ka ntswe le phefa a re: “Bomme le bontate, e reng ke le jwetse nnete ya dinnete,
          nnete ya bophelo.” Ho ile ha kgutsa ha re tu, ka tekesing, mahlo kaofela a lebiswa ho yena ntle
          ho a mokganni wa tekisi. Phepeng ke ha a qala thuto ya hae ya pele hara batho, athe pele o
          ne a hasa lentswe hara batshwaruwa ba habo. Lehlohonolo e bile hobane radio ya tekesi e
     30   ne e robehile mme ho se mmino ka tekesing. Ha a bona hore ba mo mametse Phepeng a re:
          “Ke a leboha ho elellwa hore le ikemiseditse ho mmamela, Morena wa kgotso a hlohonolofatse
          ditsebe tsa lona.”
                 A qala ka thero ya hae he Phepeng. Le Bebele a se ke a hlola a e phetla, a phasoloha
          feela, a bua ka “teronko ya sebe e sotlang batho.” A kgakgatha a rera, a bolela ka moo sebe se
     35   sotlang dikelello tsa batho ka teng. A hlalosa sebe le diketso tsa sona mme a hlalosa le botho
          bo lokileng le diketso tsa bona. A bolella batho hore esita le boPetrose le Johanne le ha ba ne
          ba lokile hakana, ba ne ba ntse ba tshwarwa kgafetsa, teronko ya sebe e ba sotla. A bolella
          batho hore ba kgaohane le sebe ba ikgethele Morena wa kgotso hobane boPetrose le bona ba
          ne ba sa etse manganga ha lengeloi la Morena le tlo ba lokolla teronkong. A re boPetrose ba
     40   ne ba kgaohana le teronko ya sebe ba ikgethela Morena wa kgotso mme ba mo latela.

                                                                KA Ramokhothoane, Di a etsahala (1995)
                          –3–                    M17/1/AXSES/HP1/SOT/TZ0/XX

2.

                         Molia!

          Nkalime mahlo motho mokhalajoe
          Nkalime mahlo ke bone hantle,
          Le litsebe ke tsebe ho ikutloela,
          (Le leleme le tsebe ho ipolela),
      5   Ke utloe lihloela li e-tla li nanya,
          Li e-tla li hahaba li le khakala.

          Ke kopa ke ho hloka kea sotleha
          Kea sotleha ke phela ka seshoai,
          Ke sa tla be ke e’o thula Thekong,
     10   Empa le teng ke boee ke lla
          Ke siile mesifa le bohlalefi,
          Bakone ke ba sietse chai eso.

          Ke bua molia ngoan’eso araba,
          Molia ke o kopa ke sa u tlame,
     15   Ke kopa lehoetla ho supa ke motho
          Ke rata ho le fetola setho sa me,
          Ke kopa lehoetla motsoala nthuse:
          Ntšoe ea lehoetla, hoetla la poone,
          Le matšohlo u se ke ua re tima,
     20   Re phela ke ho qothisana nthane,
          Nthoena ke nama ea qothisanoa,
          Ho fa ke ho ipehela, se lebale.

          Se ntime lijo ua tima ngoan’eno,
          U ka re u mo tima ua mo koatisa,
     25   Ea tl’are bo e-sa a sheba hosele,
          A sheba joalo a fupere leruo,
          U se na lieta tšehlong ea thota,
          U se na le metsi ho nyaea nthane,
          Meokho e keleketla marameng,
     30   U tšepile ke motho o tla u thusa
          U mpa u lebala tsa maobane.

                                                     FZA Matšela, Malito (1978)
