M17/1/AXKHM/SP1/KHM/TZ0/XX




Khmer A: literature – Standard level – Paper 1
Khmer A : littérature – Niveau moyen – Épreuve 1
Khmer A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0567
     4 pages/páginas                                      © International Baccalaureate Organization 2017
                                                            –2–                       M17/1/AXKHM/SP1/KHM/TZ0/XX

សូមអ្នកធ្វើការវិភាគបែបអក្សរសិល្ប៍ទៅលើអត្ថបទមួយគត់។ ក្នុងចម្លើយរបស់អ្នក អ្នកត្រូវឆ្លើយតបនឹងសំណួរទាំងពីរដែល
បានចោទសួរ។

1.

                ចាប់តាំងពីថ្ងៃនោះមក នារីនាងក៏ទៅជានៅក្រោមអំណាចស៊ីណាតគ្រប់គ្រង មិនឱ្យដើរទៅណាបាន
          ប្រៀបដូចជាសត្វជាប់ក្នុងទ្រុងគេ ។
                ចំណែកខាងស៊ីណាត រង់ចាំឱ្យតែបានដំណឹងថា បិតានាងនៅឯណា គិតឱ្យមាតាបិតាខ្លួនចូលទៅស្ដី
          ដណ្តឹង ។ នារីកាលបើបានដឹងទឹកចិត្តស៊ីណាតដូច្នោះហើយ នាងចេះតែមានសេចក្ដីនឹកព្រួយបារម្ភ
      5   គ្រប់ពេលវេលា មុខមិនដែលរីក បាយពុំសូវបាន ពេលយប់និន្ទ្រាពុំហ៊ានឱ្យលក់ស្កប់ស្កល់ ។ ក្នុងចិត្ត ែងតែ
          នឹកព្រួយខ្លាចស៊ីណាត ក្រែងហ៊ានរំលោភបំពានប៉ះពាល់ដល់រូបកាយដោយការពុំគប្បី រាត្រីមួយនាងនឹកថា
          ឱលោកអ្នកមានគុណរបស់កូនអើយ ! ម្ដេចឡើយលោកយកកូនមកបោះបង់ចោលមិននឹកនា ហាក់ដូចជា
          យកកូនមកផាត់បំណុលឱ្យគេយ៉ាងដូច្នេះ ឬមួយលោកគិតប្រាថ្នាឱ្យកូនទៅរូបស៊ីណាតទេដឹងអើយ
          បានជាលោកធ្វើព្រងើយកន្ដើយ គ្មាននឹកនាមកកូនបន្ដិចបន្ដួចសោះឡើយ ។ “ឱរូបអញអើយ ! កម្មអ្វីក្រាសម្លេះ
     10   ឱ្យចេះតែទទួលទុក្ខច្រើនលើកច្រើនគ្រាពុំចេះបានស្បើយសោះ តើតទៅអនាគតអញនឹងមានបុណ្យព្រេងវាស្នា
          ដែរឬទេ?” ។
                ពេលនោះយប់យន់កាន់តែជ្រៅណាស់ទៅហើយ យូរ ៗសម្លេងម្អូញរបស់ឆ្កែ ឮមកដល់ត្រចៀកនាងម្ដងៗ
          សម្លេងលលក ខ្មោច ចង្រិតដែកស្រែកបន្ដគ្នាយ៉ាងស្រួយគ្មានចេះឈប់ឈរ បំណែកក្លិនបុប្ផាសនានា
          មានរដួលចន្ទ ម្លិះរួត ម្លិះលា ចម្ប៉ាក្ដាំងងា ដែលផ្ញើជីវិតរស់នៅជុំវិញផ្ទះថ្មីនេះ ក៏ដណ្ដើមគ្នាបង្ហើរក្លិនលេងតាម
     15   វាយោ ជំនោវាយោក៏ដឹកនាំក្លិនបុប្ផាបញ្ចូលតាមចន្លោះបង្អួចតូចមួយ នៅក្នុងបន្ទប់ដំណេករបស់នាង ។
                ណាគ្រី កាលបើបានស្រូបពិដោឈ្ងុយឈ្ងុបទាំងនេះ ទឹកភ្នែកក៏ហូរស្រក់ច្រោកៗ ជោកខ្នើយដែល
          នាងកើយ ។ នារីក្រោកចាកអំពីដំណេកម្នីម្នាអង្គុយលើកៅអី នៅមុខតុតូចមួយដែលមានសៀវភៅពីរ
          បី ទឹកខ្មៅនឹងដងប៉ាកា ព្រមទាំងពន្លឺចង្កៀងប្រេងកាតប្លុងៗ នៅលើនោះ ទើបនាងនឹកថា :
          “សេចក្ដីទុក្ខរបស់អញអើយ ! សមជាបែកទ្រូងស្លាប់ទេដឹង ? ដោយគ្មានញាតិរបស់អញឯណាម្នាក់ដែលល្ម
     20   គួរទុកចិត្ត ដើម្បីពោលទុក្ខទាំងនេះប្រាប់គ្រាន់បានធូរទ្រូងផង បើដូច្នេះមានតែអញកត់ចារសេចក្ដីទុកនៅលើ
          ក្រដាសក្រែងបានស្បើយ សោះចុកណែនឱរាពេក” ទើបនាងចាប់ដងប៉ាកាបង្ហូរទឹកខ្មៅទៅលើ ក្រដាសមួយ
          សន្លឹក មានសេចក្ដីថា :
                ឱ ! ផ្ការំដួលអើយ ! ខ្ញុំពុំភ្លេចអ្នកទេ កាលដែលខ្ញុំបានជួបនឹងអ្នកនៅទីវាលនៃពពួកអ្នកគង្វាលគោនោះ ។
                ចន្ទអើយ ! ក្លិនអ្នកម្ដេចខ្សោយជាងគេម្ល៉េះ ? តើអ្នកនៅនាស្ថានឯណា ? តែចិត្តរបស់ខ្ញុំនឹកអ្នកគ្មានឈប់
     25   ឈរទេ ពេលដែលអ្នកថិតនាលើអាកាស រស្មីបំភ្លឺចាំងមកលើដើមស្វាយ នៅក្នុងចំការពោតនូវកណា្ដលរាត្រីស្ងាត់
          នោះ......
                ចំណែកបុប្ផានានា ចម្ប៉ាក្ដាំងងា ក្នុងគ្រានេះពិតមែនតែខ្លួនខ្ញុំនៅឆ្ងាយអំពីអ្នក តែចិត្តខ្ញុំសុំប្ដេជ្ញាថា :
          ក្លិនក្រអូបវិសេសរបស់អ្នកយ៉ាងណា សេចក្ដីស្នេហារបស់ខ្ញុំក៏មានខ្លឹមសារខ្លាំងក្លាស្មើនឹងអ្នកដែរ ។
                បើទុកណាជាអ្នកណាមួយ ទៅបេះប្រឡេះឱ្យអស់រលីងចេញពីដើម មិនយូរប៉ុន្មានគង់អ្នកពន្លក
     30   រីកស្គុះស្គាយឡើងមកទៀត មិនចេះអស់ទេ ក្រែងតែអ្នកដាច់ដួងកែវជីវិត ទើបបានផុតរូបនិងចិត្តរបស់ខ្ញុំក៏ដូចជា
          អ្នកដែរ ។
                                                              ហត្ថលេខា
                                                                ណាគ្រី
                                                                                   –3–                                  M17/1/AXKHM/SP1/KHM/TZ0/XX


                     កាលបើនាងប្រព្រឹត្តសេចក្តីទុក្ខសង្រេងសង្រៃយ៉ាងដូច្នេះ យូរថ្ងៃទៅខ្លួននាងក៏ស្គមនៅស្បែកនិងឆ្អឹង
35         សាច់ឡើងស្លេកស្លាំង មុខឡើងជ្រុង មើលទៅឃើញអាក្រក់ខុសប្លែកឆ្ងាយជាងពីដើម ។
                     ស៊ីណាតឃើញនាងមានរូបរាងអាក្រក់ដូច្នោះ យុវជននេះក៏បែកចិត្តរើគំនិតផ្លាស់ជាថ្មីឡើងថា : “នារីនេះ
           មានរូបរាងអាក្រក់ណាស់ទេតើ សម្បត្តិទ្រព្យសោតក៏គ្មាន សាត់តត្រាត់មកតែខ្លួនទទេប្រវេប្រវាមកនៅដោយសារ
           នឹងផ្ទះអញ គិតមើលទៅមិនសមរម្យនឹងរូបព្រមទាំងធនធានរបស់អញឡើយ បើដូច្នោះតាំងពីថ្ងៃនេះទៅអញមិន
           ត្រូវវីវរចងចិត្តមេត្រីចំពោះស្រីនេះទៀតទេ ចាំដល់ថ្ងៃណាសូមឱ្យឳពុកម្តាយអញទៅនិយាយស្តីដណ្តឹងកូនក្រមុំគេ
40         ដែលជាអ្នកមានស្តុកស្តម្ភនៅជិតផ្សារឯណោះវិញ ទើបបានសមសូនថ្កុំថ្កើនល្ម សមភាពរបស់អញ ...................
           ........................................................................................................................................................................


                                                                                                                       ស៊ុយ ហៀង, វាស្នាាងណាគ្រី (1999)



     (a)        ចូរធ្វើការវិភាគតូអង្គណាគ្រី និង ស៊ីណាត នៅក្នុងអត្ថបទដកស្រង់នេះ។


     (b)        ចូរធ្វើបកស្រាយទៅលើការប្រើបច្ចេកទេសផ្នែកអក្សរសាស្រ្តផ្សេងៗ ដើម្បីបង្ហាញគំនិតសំខាន់របស់អត្ថបទ
                ដកស្រង់នេះ។




                                                                                                        Turn over / Tournez la page / Véase al dorso
                                                         –4–                     M17/1/AXKHM/SP1/KHM/TZ0/XX

2.

                                                ស្រវឹងនឹងពាក្យសរសើរ ចិត្តមិនស្ងប់

                       ស្រវឹងនឹងពាក្យសរសើរ                       ជាដំណើរថយស្មារតី
                       ស្រវឹងក្លាសំដី                            មិនប្រក្រតី ផ្នែកគំនិត        ។
                       ឫកពាមិនថ្លៃថ្នូរ                          ពាក្យមូទូ ច្រើនភ្លេចគិត
                       ស្រវឹងវឹកវរចិត្ត                          ច្រើនព្រឹត្ត ផ្ទុយនឹងច្បាប់   ។
                  5    អ្នកស្រវឹងតែងចង់                          តាមភាពល្ង ់ នូវពាក្យគាប់
                       ពាក្យគួរសរសើរជាប់                         ជាទម្លាប់ អ្នកស្រវឹង          ។
                       បើមានគេរិះគន់                             ស្រាលឬធ្ងន់នៅមិននឹង
                       មានចិត្តប្រកាន់ខឹង                        ទោសៈរឹងរែងជាទុក្ខ             ។
                       នៅពេលដែលស្រវឹង                            ត្រចៀលហ៊ឹងក្រហមមុខ
                 10    សរសើរពេញបន្ទុក                            មិនដឹងមុខប្លមឬពិត             ។
                       ពិសេសពួកថ្នាក់ខ្ពស់                       លើកកម្ពស់ដោយអ្នកជិត
                       វាយអែបស៊ីអុកត្បិត                         ដឹងទឹកចិត្ត គិតបោកស៊ី         ។
                       រកសរសើរពិតគ្មាន                           ដែលថាមានប្លមពេញទី
                       សរសើរតាមនាទី                              អ្នកជោរស៊ីអត់បញ្ញា            ។
                 15    ជួនកាលធ្វើត្រូវតិច                        គេប្រើល្បិចប៉ងប្រាថ្នា
                       ចោមរោមសរសើរថា                             មនុស្សអស្ចារ្យ រកពីរគ្មាន     ។
                       មនុស្សដែលស្រវឹង                           មិនរំពឹងទៅលើញាណ
                       ភ្លេចគិតញាតិព្រៀងលាន                      គិតតែឃ្លានពាក្យសរសើរ          ។
                       ស្រវឹងមានច្រើនផ្នែក                       បើគេចែក ដោយអន្លើរ
                 20    ស្រវឹងនឹងអំពើ                             ជាកុសល អកុសល                  ។
                       ស្រវឹងនឹងសម្រស់                           ស្អាតឥតខ្ចោះ នរណាដល់?
                       មានលក្ខណៈសាកល                             ទទួលស្គាល់ ពិភពលោក            ។
                       ស្រវឹងនឹងសក្ដិយស                          ល្បីទាំងឈ្មោះ មានជ័យជោគ
                       ស្រវឹងទ្រព្យក្នុងលោក                      ឡាន វីឡា ដុល្លារ មាស          ។
                 25    អ្វីៗដែលស្រវឹង                            មិននៅនឹងតែងវិនាស
                       ប្ដូរផ្លាស់ព្រាត់និរាស                    ស្លាប់ងងាស ដៃទទេ              ។


                                                                 ទេព សាបាន, កម្រងកំណាព្យ អប់រំ និង រិះគន់ (2004)



     (a)   ចូរធ្វើការពិភាក្សាទៅលើវិធីសាស្រ្តដែលកវីបានប្រើ ដើម្បីបង្ហាញពីគំនិតចំបងរបស់កំណាព្យនេះ។ តើគំនិត
           ចំបងនេះមានឥទ្ឋិពលអ្វីខ្លះដល់អ្នកអាន? ចូរធ្វើការពិភាក្សា។


     (b)   ចូរធ្វើការបកស្រាយទៅលើការប្រើភាសា និងបច្ចេកទេសផ្នែកអក្សរសាស្រ្តនៅក្នុងកំណាព្យនេះ។ តើការប្រើ
           ភាសានិងបច្ចេកទេសផ្នែកអក្សរសាស្រ្តនេះមានឥទ្ឋិពលអ្វីខ្លះដល់អ្នកអាន? ចូរធ្វើការបកស្រាយ។
