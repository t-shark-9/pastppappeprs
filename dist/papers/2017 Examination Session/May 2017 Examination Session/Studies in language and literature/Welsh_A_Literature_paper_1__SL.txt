M17/1/AXWEL/SP1/WEL/TZ0/XX




Welsh A: literature – Standard level – Paper 1
Gallois A : littérature – Niveau moyen – Épreuve 1
Galés A: literatura – Nivel medio – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2217 – 0227
     4 pages/páginas                                      © International Baccalaureate Organization 2017
                                                   –2–                   M17/1/AXWEL/SP1/WEL/TZ0/XX

Gan ddilyn yr arweiniad, ysgrifennwch ddadansoddiad llenyddol ar un darn yn unig. Yn eich ateb,
rhaid ichi drafod y ddau gwestiwn arweiniol a roddwyd.

1.

                 Ar bnawn Sadwrn yr aeth Bob Wil yn hen, pnawn Sadwrn pan oedd awel olaf Hydref yn
          gremial rhwng gweddill y dail yn y parc bach oddi ar Paradise Street, a chorws o You’ll Never
          Walk Alone, yn bwhwman o gwmpas ac uwchben cae pêl-droed Lerpwl yn Anfield Road.
          Ond ’roedd Bob Wil mor unig â gwên mewn mynwent.
      5          Yn y cae pêl-droed y dylai yntau fod, yno ’roedd o wedi bod bnawn Sadwrn ar ôl pnawn
          Sadwrn am flynyddoedd, yn rhan o’r siom neu’r gorfoledd, yn siglo fel pendil cloc mawr gyda’r
          dyrfa, ac yn teimlo gwefr y perthyn rhyfedd na allai ei ddisgrifio wrth neb. ’Roedd yn rhaid bod
          yno i berthyn. Yn lle hynny, eisteddai ar fainc galed yng nghornel y parc bach a gweddillion
          gwanwyn yn ddail canlliw gylch ei draed, a’r gwellt crintach ar yr esgus o lawnt yn dechrau
     10   melynu.
                 Pobl mewn oed oedd y ddau arall oedd yno hefyd; hen wraig gwmanllyd yn gryndod i gyd
          a map ei blynyddoedd yn batrymau ar y memrwn croen a’i gwddf hir-denau. Hen ŵr yn gwneud
          ffrindiau hefo’r adar to beiddgar, a glafoerion yn sglein ar ei ên esgyrnog. Bysedd main hir oedd
          ganddo yntau, yn union fel brigau’r goeden sgawen ar derfyn Felin Foel pan fyddai’r gaeaf bron
     15   â dod, ond teimlai Bob Wil cyn hyned â neb.
                 Fe wyddai yn iawn fod ryw ddeuoliaeth ryfedd yn perthyn iddo, – ’toedd o na hogyn gwlad
          na hogyn tref, ac fe allai fod yn berffaith hapus yn y ddeule, dim ond iddo gael ceiniog neu ddwy
          yn ei boced. Dewis pa un o’r ddau a fyddai yn y dyfodol oedd yn anodd. Yn gythreulig o anodd.
                 Yng nghefn gwlad ’roedd ei wreiddiau, lleiniau pedryfal y Pandy Bach a’r Felin Foel oedd
     20   ei gynefin cynnar, aroglau gwyddfid a bwtsias y gog oedd yn ei ffroenau, a blas cnau melyn
          ac oerni dŵr Ffynnon y Faenor oedd ar ei dafod. Ond i Lerpwl yr aeth i wneud ei geiniog.
          Yn Lerpwl y gwariodd hi hefyd.
                 Pan âi adref ar ei wyliau ddwywaith yn y flwyddyn, teimlai fel aros dros byth. Ganol haf
          byddai’r cryman o draeth rhwng y Borth a’r Garreg Goch yn hafan o dlysni a thawelwch, a haul
     25   yn hongian ar bileri hir uwchben y môr, cyn machludo yn sbectrwm i’r gorwel, a dim ond sŵn
          melfedaidd tonnau yn llepian gylch ei droed. Ar Nadolig byddai’r croeso a’r caredigrwydd yn
          lapio amdano fel cwrlid cynnes, yr ysgwyd llaw, y gwin mwyar duon a’r anrhegion dianghenraid
          yn eilio’r hen ddyddiau, ac ambell wên slei yn creu’r awydd am ddyfnhau gwreiddiau. Anodd
          fyddai gadael, ond unwaith y byddai’r trên yn cyrraedd yr arfordir mawr, edrychai yntau ymlaen
     30   am ddadwrdd stryd, y golau neon, hisian yr olwynion chwil a’r cyffro oedd o gylch pobl ar fynd
          di-baid.
                 ’Roedd wythnos a deuddydd wedi mynd er y dydd Iau pan alwyd ef i’r swyddfa yn y
          gwaith, ac ’roedd y pnawn hwnnw wedi ei serio yn ei gof am byth, fel adnod neu fel rheg.
          Gwir fod ambell si ar led ers misoedd bellach fod y cwmni am symud o’r cyffiniau, ond ’roedd
     35   hynny wedi digwydd o’r blaen, bob yn ail flwyddyn bron, a phawb yn gwybod mai tacteg y
          rheolwyr i geisio cadw codiad cyflog yn isel oedd hynny, ond ’roedd ceg Bob Wil cyn syched â
          phregeth gynorthwyol ar bnawn o Awst wrth iddo gerdded i gyfeiriad y swyddfa.
                 ‘Cymerwch gadair, Mr Williams’, meddai’r ferch ifanc oedd tu ôl i’r ddesg fodern,
          ac eisteddodd yntau a gwasgu ei ddwylo yn dynn, dynn, nes bod ei figyrnau’n wyn yn erbyn
     40   düwch ei ddillad.
                 Coesau’r ysgrifenyddes oedd yr unig beth gwerth edrych arnynt yn y swyddfa, ac er
          i honno ddechrau gwrido dan ei edrychiad, ’wnaeth hi geisio cuddio dim arnynt. ’Roedd y
          swyddfa’n boeth, yn rhy boeth, a theimlai Bob Wil mor annifyr â choler gron mewn syrcas.
                 Gweflau tenau fel brechdan cybydd oedd gan Mr Blair, ac aroglau drwg ar ei wynt wrth
     45   iddo gynnig cadair galed i Bob Wil.
                                                    –3–                  M17/1/AXWEL/SP1/WEL/TZ0/XX

                 ‘Ers faint ydach chi hefo ni, Mr Williams?’ (Fe wyddai Mr Blair i’r diwrnod ers faint.)
                 ‘Deng mlynadd ar hugain bron erbyn hyn.’
                 ‘Ma’ hynny yn gwneud petha’n anodd.’
                 ‘Yn anodd, Mr Blair?’
50               ‘Yn anodd iawn. Ma’ newyddion da yn hawdd ’u deud, Mr Williams, a dydi be s’gen i i
           ddeud ddim yn hawdd, yn enwedig o gofio’r deng mlynadd ar hugain.’
                 Rhedodd ias fel dŵr oer i lawr cefn Bob Wil a llyfodd ei wefusau crimp, a theimlo’r crwst
           yn hel yn y corneli.
                 ‘Ma’ petha wedi newid, Williams (dim ‘Mr’ y tro yma), a tydan ni ddim wedi newid hefo
55         nhw, ddim hyd yma beth bynnag, a dyna pam ma’r cwmni am symud. Yn anffodus ma’ch oed
           chi…’
                 ‘’Dydw i ddim yn hannar c…’
                 ‘Ddim yn hannar cant, Williams, mwy na finna’, ond ma’r dechnoleg newydd ’ma yn
           cymryd lle pobol, yn enwedig pobol fel chi heb wneud gradd ac ati. Mi fydd ’na dâl wrth gwrs.’
60               Tâl am yr oriau hir, tâl am y diflastod, tâl am bopeth ond am y siom. Bron yn hanner cant
           ac yn rhy hen, ac ar bnawn Sadwrn fel yma, yn llawer hŷn.

                        Grace Roberts, ‘Claddu p'nawn Sadwrn’, Cyfansoddiadau a Beirniadaethau (1984)


     (a)     Trafodwch y ffordd y mae’r awdur yn defnyddio tensiwn a gwrthdaro i archwilio a datblygu
             themâu canolog y darn hwn.

     (b)     Rhowch sylw i’r defnydd o nodweddion arddull yn y darn hwn a’r effeithiau y maent eu
             cyflawni.




                                                                Turn over / Tournez la page / Véase al dorso
                                                   –4–                     M17/1/AXWEL/SP1/WEL/TZ0/XX

2.

                                                     Arddegyn

                                    Buan y dysgaist gydymffurfio â’r rheolau:
                                     cadw at y llwybr rhag camu ar y gwair
                                a gwlychu d’esgidiau newydd yng ngwlith y bore;
                                            thorraist ti’r un dant y llew
                       5           ar ôl dy rybuddio am flodau pi-pi’n-gwely;
                                        gadewaist yn eu lle lygaid y dydd
                                      rhag ofn fod cŵn wedi bod yn bawa.

                                   Ond ni’th rwystrwyd gan y cyfarwyddiadau
                                      rhag camu ymhellach oddi wrthyf.

                      10                  Ac fe’th wyliaf yn mynd bob bore
                                              yn dy lifrai addysg unffurf
                                     wedi d’arfogi ar gyfer y daith â bag Animal
                                   a’th iPod yn pwmpio cynghorion i’th glustiau,
                                   yn cynllunio i ddringo’r diwrnod sy’n ymestyn
                      15            yn fynydd cymesur ei gwricwlwm o’th flaen.
                                          Ac mae cuddliwiau cydymffurfio
                                               yn ymestyn yn orchudd
                            sy’n lliwio dy idiom yn ‘cool’ ac yn ‘actually’ ac yn ‘really’.

                                       Ond ar y llwybr sy’n igamogamu
                      20                 rhwng dibyniaeth a rhyddid,
                                 rhwng geiriau Gwibdaith ac alawon Coldplay*,
                               rhwng y cellwair cartrefol a thynfa’r draffordd fawr,
                                               ai chwilio yr wyt ti,
                                       ymbalfalu am gyweirnod i’th gân,
                      25            am fwlch yn y clawdd fydd yn d’arwain
                                            yn daclus dwt i’th yfory?

                                                    Gerwyn Williams, Rhwng Gwibdaith a Coldplay (2011)



* Gwibdaith a Coldplay: dau fand cerddorol. Y naill yn canu caneuon yn y
  Gymraeg a’r llall yn Saesneg.



     (a)   Trafodwch y modd y cyflwynir perthynas y rhiant a’r plentyn yn y gerdd hon er mwyn amlygu
           ei themâu canolog.

     (b)   Beth allwch chi ei ddweud am y ffordd y mae’r gerdd yn defnyddio iaith a dyfeisiau arddull,
           fel “llais” wrth gyflwyno ei thema?
