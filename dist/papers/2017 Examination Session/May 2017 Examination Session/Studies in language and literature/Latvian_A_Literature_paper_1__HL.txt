M17/1/AXLAT/HP1/LAV/TZ0/XX




Latvian A: literature – Higher level – Paper 1
Letton A : littérature – Niveau supérieur – Épreuve 1
Letón A: literatura – Nivel superior – Prueba 1

Wednesday 10 May 2017 (afternoon)
Mercredi 10 mai 2017 (après-midi)
Miércoles 10 de mayo de 2017 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2217 – 0121
     4 pages/páginas                                     © International Baccalaureate Organization 2017
                                                   –2–                     M17/1/AXLAT/HP1/LAV/TZ0/XX

Uzraksti literāru komentāru par vienu no sekojošiem tekstiem:

1.

                 Diena, pirms mēs atstājām mājas, bija saulaina, virs bērziem un kļavām pletās zilas un
          rāmas debesis. Šur tur lapas jau sāka krāsoties dzeltenas un sarkanas, bet bites joprojām
          dūca ap sarkano un balto asteru dobēm un gaišdzeltenajām mārtiņrozēm, kuras mammai tik
          ļoti patika. Tētis apraka kasti ar sudraba galda piederumiem, kausiem un patvāri un lika mums
      5   ar māsu iegaumēt to vietu. Mēs nolikām savas lelles un rotaļlietas bēniņos uznestā skapī, un
          mamma ar draudzeni Elvīru tur noglabāja ari drēbes un gultasveļu.
                 Mums ar māsu atļāva aiziet uz „Burtniekiem“, kaimiņu māju, atvadīties. Mēs sadevāmies
          rokās, ejot garām plostam dīķī, kurā ziedēja ūdensrozes, pie tā mums bija aizliegts vienām
          pašām spēlēties, kaut gan reizēm mēs to darījām, garām smaržīgā siena šķūnim, kur mēs
     10   pagājušajā vasarā gulējām, pāri pļavai, kur ganījās Zīlīte. Veco, balto ķēvi, kurā mēs jājām bez
          segliem, mūsu prombūtnes laikā aprūpēs kāds no tēva draudzes locekļiem. Mēs abas esam
          priecīgas, ka varēsim veselu pēcpusdienu pavadīt kaimiņu mājā, apburošā, noslēpumainā vietā,
          kur mums vienmēr atļauts palikt nomodā ilgāk nekā mājās, kur vasarās uz palodzēm šķīvjos
          stāv vārītas, ar cukuru apbērtas mušmires, tās pievilina un nogalē simtiem mušu, ziemā tur
     15   podos zaļo asparāgi. Aiz mājas aug meža zemenīšu klājiens, un stelles, uz kurām Andersona
          kundze man kādreiz ļauj paaust viņas ciešā uzraudzībā, ir izliktas vēsajā gaitenī ar zemajiem
          griestiem.
                 Pievakarē mēs ar Beati atgriezīsimies mājās pāri pakalnam, kur
                 Jāņu nakti dega liels ugunskurs, kad tētis bija uzsēdinājis mani uz pleciem, es noskatījos
     20   dučiem citās jāņugunīs uz tuvējiem pakalniem un klausījos tuvāko kaimiņu dziedāšanā. Plašais
          mauriņš mācītājmājas priekšā ir ierakumu izvagots, un mēs zinājām, ka tur būs jāslēpjas, ja
          sāks šaut. Tiktāl mēs bijām naktis gulējuši pagrabā, kad debesīs rēca lidmašīnas un, pirms
          iedegt gaismas, visi logi bija jāaizklāj ar biezu, tumšu drēbi.
                 Krievu frontes līnija nāca aizvien tuvāk. Ja mēs drīz vien nebrauksim prom no mājām,
     25   tad mūs nogalinās vai sakropļos vācu un padomju krustugunīs. Vai arī mūs arestēs, ieslodzīs
          lopu vagonos un izsūtīs uz Sibīrijas darba nometnēm, tā jau gandrīz esot noticis Baigajā, 1941.
          gadā, ko es nemaz neatcerējos.
                 Bet nekas no tā visa man nelikās reāls. Es daudz vairāk baidījos no Detlava kundzes,
          jaunās kalpones, kura pieskatīja mūs ar māsu vecāku prombūtnes laikā. Viņa mūs pēkšņi
     30   saķēra, nolika gultās un deva mums rīkojumus.
                 — Kad nodzēsīšu gaismu, jums, meitenes, jābūt klusām kā kapam.
                 Viņa saņēma manu apakšlūpu un strauji pavilka uz savu pusi.
                 — Ja es dzirdēšu kaut troksnīti, tad iespļaušu taisni iekšā, — viņa norādīja uz manu pusi
          un draudīgi nokrekšķinājās.
     35          — Zināt, par mani labākas spļāvējas nav.
                 Pārbijušās, bet sajūsmā par viņas ļaunajiem nodomiem, mēs ķiķinājām.
                 — Man jau siekalas krājas mutē, skuķi. Kas jādara, jādara, — viņa mēdza teikt. — Es ar
          tevi, Beate, runāju, palaidne. Tu vienmēr izdomā visādas palaidnības un samāci mazajai māsai.
                 Pieķērusi mūs cerīgi skatāmies uz gaiteņa durvīm, viņa atkal mums uzklupa:
     40          — Un nemēģiniet arī zagties uz pirkstgaliem, kad būšu uzgriezusi muguru. Ja iziesiet
          ārā, jums jāmirst. Pavisam vienkārši. Fašisti, tie nolādētie bandīti, ārā slapstās un ķer latviešu
          bērnus, un krievi, tie komunistu bezdievji, arī ir tuvu. Un kas tik vēl ne. Man jums tas nav
          jāstāsta.
                 Bet tik un tā viņa to visu uzskaitīja. Lietuvēni, velni, raganas, burvji, vampīri, vilkači,
     45   spoki un mežacūkas. Un tad vēl Mēris, ģindenis, kas uzcirties kā smalks kungs melnā, ar
          dārgakmeņiem rotātā mantijā, gatavs mest kauliņus un vinnēt.
                                               –3–                    M17/1/AXLAT/HP1/LAV/TZ0/XX

            — Būtu priecājušās, ka esat iekšā, drošībā, savās gultiņās.
            Nedēļām no vietas mājai garām plūda bēgļi, bet es nedomāju, ka mēs dosimies prom
     uz ilgu laiku, kur nu vēl — uz visiem laikiem. Iepriekšējā vasarā, kad man bija pieci gadi, es
50   biju kopā ar vecākiem ceļojumā un atcerējos, kā priecājos, prom braucot, un cik laimīga biju,
     atgriežoties mājās, pie kokiem un lopiem, un savām rotaļlietām, un savā gultā. Es iedomājos,
     ka mūsu atgriešanās būs tāda pati, ka pārnāksim, pirms būs izplaukušas narcises garajā dobē
     zem guļamistabas loga, pirms ceriņu un jasmīnu smarža sāks vējot ap verandu. Tā laikam šķita
     arī maniem vecākiem, jo tētis rūpīgi noslēdza durvis un ielika atslēgu portfelī. Otru atslēgu viņš
55   bija iedevis mums — aiznest kaimiņiem, un vēl trešo apracis kopā ar patvāri un sudrablietām.



                                                          Agate Nesaule, Sieviete dzintarā (1997)




                                                           Turn over / Tournez la page / Véase al dorso
                                        –4–                     M17/1/AXLAT/HP1/LAV/TZ0/XX

2.

                                     uz lidostu

          tu it kā brauc uz lidostu man pakaļ
          bet patiesībā sēdies taksī un brauc tikai atpakaļ
          dūmi šoferim pīpējot sitas pret stiklu kā akvārijā
          balss netrāpa telefonā trāpa tajā parkinga kartē
      5   it kā uz lidostu
          bet atpakaļ (amerika pārvēršas salā) savelkas dūrē
          (gaisa atsvaidzinātājs cauri prērijai šūpojas fūrē)
          pirksti ar ogli kāds zīmē to putnu no dzejoļa g. a. spirti nožūst
          (arumi saritinās)
     10   un izlīst tuša tev klēpī
          neviens nekad nedzied par vīrieša klēpi
          vēl vairāk bail vēl vairāk noslēpums
          bet tādas domas var izdomāt gaisā

          kilometri
     15   vertikāli
          starp mums

                                                      Ingmāra Balode, Six Latvian Poets (2011)
