M17/2/ABSWE/SP1/SWE/TZ0/XX/T




Swedish B – Standard level – Paper 1
Suédois B – Niveau moyen – Épreuve 1
Sueco B – Nivel medio – Prueba 1

Monday 8 May 2017 (afternoon)
Lundi 8 mai 2017 (après-midi)
Lunes 8 de mayo de 2017 (tarde)

1 h 30 m


Text booklet – Instructions to candidates
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

Livret de textes – Instructions destinées aux candidats
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

Cuaderno de textos – Instrucciones para los alumnos
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




                                                                                              2217 – 2325
     7 pages/páginas                                      © International Baccalaureate Organization 2017
     –2–           M17/2/ABSWE/SP1/SWE/TZ0/XX/T




  Blank page
  Page vierge
Página en blanco
                                                     –3–               M17/2/ABSWE/SP1/SWE/TZ0/XX/T

Text A


                            Far och son skuggade rattfyllerist
         Martin Rymark kände att mannen i bankomatkön luktade alkohol. När mannen
         sedan satte sig bakom ratten i en bil valde Martin Rymark att larma 112 – och köra
         efter. Tack vare insatsen åtalas nu rattfylleristen.

         Händelseförloppet inleddes i en bankomatkö en
 5       förmiddag i våras. Den 63-årige mannen framför
         Martin Rymark i kön var uppenbarligen berusad
         för han hade stora problem med apparaturens
         teknik.

         – Det var tydligt att han var toppad, det var så
10       att man reagerade på lukten. Och sen när han
         körde iväg i en bil fick det vara nog, säger Martin
         Rymark.
                                                                      Martin Rymark med sonen Elwin
         Han och sonen Elwin hoppade genast in i bilen
         samtidigt som de ringde 112.

15       – Polisen sade att de inte kunde få fast honom om jag inte åkte efter.

         63-åringen ska ha kört drygt 500 meter och gått in i ett bostadshus efter att han parkerat
         och klivit ur fordonet med en lila påse full med ölburkar från Systembolaget.

         Martin Rymark väntade sedan in polisen på platsen. När patrullen anlände genomfördes en
         husrannsakan hos 63-åringen som fick göra ett alkotest.

20       Resultat: 1,47 promille alkohol i blodet.

         För Martin Rymark var det en självklarhet att agera.

         – Har man barn så har man inget val. En sådan där person är livsfarlig på vägarna. Jag
         kommer att göra likadant om samma sak händer igen, säger han.

         Victoria Ingered är åklagaren som åtalat 63-åringen för grovt rattfylleri. Hon berömmer
25       Martin Rymarks civilkurage.

         – Det var strongt att följa efter. Jag tror tyvärr att de flesta inte skulle göra samma sak.
         Folk tänker nog att de sköter sitt eget, eller att de inte vågar.

         – Polisen kan inte vara överallt hela tiden och den här sortens brottslighet hamnar tyvärr
         ofta utanför radarn.

30       63-åringen erkänner grovt rattfylleri. Han har fått hjälp med sitt missbruk efter händelsen
         och ska ha fått behålla körkortet mot villkor att han har alkolås i sin bil, uppger han i förhör.


                                          Anpassat efter Peter Herkel, http://blogg.sydsvenskan.se (2015)

                                                                Turn over / Tournez la page / Véase al dorso
                                                     –4–                 M17/2/ABSWE/SP1/SWE/TZ0/XX/T

Text B


                          Begåvade barn bör få egen svensk skolform
         Skolan i Sverige måste acceptera de högt begåvade barnen och i framtiden bör de ges en egen
         skolform.

         Det är positivt att det finns många olika skolformer i Sverige och att vi får välja vilken skola vi
         vill gå i. Men där vi bodde i Sverige tidigare var det omöjligt att hitta en passande skolform för
 5       våra barn. Men nu har vi det! Att vara på en skola som är anpassad till högbegåvade barn är en
         sådan befrielse! Jag vill berätta det för de som inte tror på en lösning med specialskolor.

         Våra barn har gått på en specialskola i två månader
         nu. Vi har emigrerat till Danmark. Det var ett stort
         beslut. En hård omställning särskilt för det ena barnet,
10       paradoxalt nog det barnet som trivdes sämst i det
         svenska skolsystemet.

         Trots att våra barn inte kan språket så är de helt i hamn
         genom att de är förstådda för vilka de är. De är trygga.
         Alla barn är konstaterat högbegåvade, de vuxna här lär också vara högbegåvade. Det ger en
15       karta av kommunikation som vi känner oss hemma med. Plötsligt är det inte vi som vet bäst
         för våra barn i skolan, vi behöver inte kämpa för deras rättigheter. Här finns pedagoger med
         kunskap om och erfarenhet av hög begåvning, som vet vad de gör. Som ser, som är öppna för
         dialog. Barnen finner en gemenskap, kan läsa av, blir respekterade utan att ännu kunna språket.
         Den tysta gemenskapen, de sociala koderna, det sociala språket.

20       Det svenska systemet har anpassat det sociala språket efter en norm  [ – X – ]  ligger
         i mittfåran. Här på en skola anpassad för våra barn får barnen gemenskap som en
         grundstomme  [ – 19 – ]  utanförskap. De lär sig att förstå att det finns olika koder och att
         respektera det faktum  [ – 20 – ]  de själva är högt begåvade och hur det ter sig inför omvärlden
         och  [ – 21 – ]  det kan bära med sig.

25       I det svenska jämställdhetssystemet ska alla få vara sig själva men ingen får sticka ut. Jag citerar
         tioåringen ”Sverige är lite tjurigt. Alla ska vara bra men ingen får vara bättre än någon annan,
         det är kontraproduktivt.” Jag vill uppmuntra de som nu sitter på makt och kan bestämma över
         framtida skolformer i Sverige att acceptera de högt begåvade barnen och ge dem en egen
         skolform.

                                                   Anpassat efter Hanna Brunskog, http://asikt.dn.se (2015)
                                                    –5–                M17/2/ABSWE/SP1/SWE/TZ0/XX/T

Text C



                             Så ger du positiv feedback
         Beröm handlingar i stället för personlighet.

         Att säga att någon är smart är inte särskilt smart, i alla fall inte om man vill öka personens
         motivation och förmåga. Bättre då att fokusera på hur uppgiften utförts. Det visar en
         hjärnavbildningsstudie vid Karolinska institutet där 20 personer fått återkoppling på antingen
    5    sina handlingar eller sina egenskaper.

         Magnetkamerabilderna visade ökade blodflöden i delar av hjärnan som aktiveras vid
         självreflektion och förväntan, när deltagarna fick höra ”du är smart” jämfört med när de bara
         fick höra att de gjort rätt.

         – Självreflektionen och förväntan på vilket beröm vi ska få nästa gång tar fokus från
10       uppgiften som ska lösas och gör oss osäkra på vår förmåga, förklarar Alva Appelgren, som
         har redovisat resultaten i sin doktorsavhandling ”Error, praise, action and trait ” 1, som las
         fram på institutionen för klinisk neurovetenskap i augusti.

         När deltagarna fick så kallat karaktärsberöm rapporterade de också själva om mer stress och
         mindre motivation. De gjorde också fler fel än när de fick feedback på sin prestation.

15       Tidigare beteendestudier inom den psykologiska mindset2-forskningen har tittat på långsiktig
         påverkan av olika sätt att ge barn feedback. Där talar man om statiskt mindset, som
         förstärks av karaktärsberöm, och dynamiskt mindset, som kopplas till prestationsfeedback.

         Det här är enligt Alva Appelgren första gången som de här mekanismerna studerats med
         magnetkamera och på kort sikt.

20       – Det ger hopp om att vi nu kunnat visa att effekten verkar direkt i stunden, säger Alva
         Appelgren, som menar att resultaten kan vara till nytta för lärare och föräldrar, och även för
         utvecklare av digitala verktyg.


                                                        Anpassat efter Jonas Mattsson, http://fof.se (2015)



1
    ”Error, praise, action and trait” : ”Fel, beröm, agerande och personlighetsdrag”
2
    mindset: psykologisk term som betyder ungefär ”tänkesätt”




                                                                Turn over / Tournez la page / Véase al dorso
                                                    –6–                 M17/2/ABSWE/SP1/SWE/TZ0/XX/T

Text D



                      Hur man ska sprida sin nyhet på
                             sociala medier
         PUBLICERAD 17.11.2015 – 16:19                                                 DELA:

         Om du skriver en nyhet vill du säkert att så många som möjligt får upp ögonen för den.
         Då kan du ta hjälp av de sociala medierna och some-experten Gitte Laurells tips på hur
         du kan sprida ditt innehåll till en större publik.

         [–X–]

         Har du några tips till dem som ska sprida sina nyheter?

 5       – Fundera på vad det är du skriver om. Om du skriver om det som
         berör din skolvardag så är det enklast om skolan redan har en
         sida där du kan sprida nyheten. Handlar det om mode så finns
         det bloggare som kan tänkas vara intresserade.                         Gitte Laurell tänker ofta på
                                                                                    det här med some.
         – Mitt första tips är att tänka på hur du vill att den som ser ditt
10       innehåll ska reagera. När man delar något på sociala medier är det ofta lockande att skriva
         en lång grej för det är mycket man vill berätta. Men när du går ut på sociala medier har du
         plötsligt pyttelite plats.

         [ – 41 – ]

         Vad får folk att stanna när de scrollar på Instagram eller Facebook?

         – Det gäller att försöka väcka en känsla. Korta grejer som intresserar dig och en bra bild. Inte
15       sju rader och ”läs mera”. Tänk på vad det är det du vill att folk ska göra, ska de dela, ska de
         gilla eller ska de kommentera?

         Har du en video på Instagram så har du 15 sekunder på
         dig – och det ska fungera utan ljud. Egentligen är det de
         tre första sekunderna som avgör ifall någon orkar titta till
20       slut. Och på den tiden måste folk hinna känna något.

         [ – 42 – ]

         Hur tror du att sociala medier har påverkat våra levnadssätt idag, om man jämför med för tio
         år sedan?

         – Vi har tillgång till allting direkt. När du jobbar med nyheter är du sällan först. Det är
         ganska sällan som det är ditt trumfkort. Men du måste kunna förklara saker på ett intressant
25       sätt. Jag tror att journalistiken är lika viktig men man måste hitta nya former.
                                                 –7–                  M17/2/ABSWE/SP1/SWE/TZ0/XX/T




     [ – 43 – ]

     Vår värld har förändrats och nuförtiden är det urenkelt att hålla kontakt med mänskor. Det är
     urenkelt att nätverka via sociala medier. Det är också urenkelt att fastna i en bubbla där man
     bara umgås med sådana mänskor som tycker lika som en själv.

     Hur viktigt tror du att det är att sätta en bra rubrik på sitt arbete?

30   – Superviktigt! En bra rubrik och en bra bild är det allra viktigaste.

     [ – 44 – ]

     När du jobbar med nyheter så måste du bland annat beakta att du har rättigheter till de
     bilder du använder, framförallt om du fotar barn. Har du kollat med föräldrarna?


                                                  Anpassat efter Mirjam Heir, http://svenska.yle.fi (2015)
