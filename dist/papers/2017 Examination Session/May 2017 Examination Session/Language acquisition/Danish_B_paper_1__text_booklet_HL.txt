M17/2/ABDAN/HP1/DAN/TZ0/XX/T




Danish B – Higher level – Paper 1
Danois B – Niveau supérieur – Épreuve 1
Danés B – Nivel superior – Prueba 1

Monday 8 May 2017 (afternoon)
Lundi 8 mai 2017 (après-midi)
Lunes 8 de mayo de 2017 (tarde)

1 h 30 m


Text booklet – Instructions to candidates
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

Livret de textes – Instructions destinées aux candidats
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

Cuaderno de textos – Instrucciones para los alumnos
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




                                                                                              2217 – 2214
     10 pages/páginas                                     © International Baccalaureate Organization 2017
     –2–           M17/2/ABDAN/HP1/DAN/TZ0/XX/T




  Blank page
  Page vierge
Página en blanco
                                                  –3–                    M17/2/ABDAN/HP1/DAN/TZ0/XX/T

Tekst A


          De perfekte piger: »Vi må
          aldrig ramme bunden«
          De unge i Danmark har ikke fået det nemmere. Tværtimod
          er deres mentale trivsel kun blevet værre de sidste 20 år.
          De sover dårligere og i kortere tid, og livstilfredsheden er
          faldende – og særlig skidt går det for pigerne.

    5     Tror I, at jeres forældre havde det på samme måde, da de
          var unge?
          Emma: »Min mor kan tit kigge mig i øjnene og sige: »Jeg kan
          godt forstå, at du synes, det er svært. Det må virkelig være
          barskt at være ung i dag. Dengang vi var unge, satte vi en
  10      ære i ikke at være kropsforskrækkede, og man havde tid til at finde sig selv«. Hun siger tit,
          at jeg ikke behøver at stresse så meget over mine afleveringer: »Du ryster det jo bare ud af
          ærmet«. Nej mor, det kræver faktisk ret meget«.

          Vi har selv skylden
          Anna: »Ligegyldigt hvilken tid man lever i, kan man finde noget, der er hårdt. Det tror jeg«.

  15      Alice: »Man kan ikke gå gennem livet uden op- og nedture. Det handler om, hvordan man
          behandler dem«.

          Emma: »Lige nu har jeg valgt, at det eneste krav, jeg har til mig selv, er at få en god
          studentereksamen. Jeg har droppet mange af de andre ting, jeg går op i, for ikke at få stress.
          Men jeg kan tit føle mig doven og blive bange for, om jeg nu laver nok i mit liv. Somme tider
  20      kan jeg ikke engang se en hel film, uden at jeg føler, at jeg spilder min tid«.

          Er drengene under samme pres som pigerne?
          Emma: »Det virker til, at det går lidt nemmere for drengene. De har ikke alle de
          pigeskrupler. Jeg tænker og grubler meget over, at nu er jeg ked af det. Mange af mine
          drengevenner har ikke det samme behov for at gøre alting 100 procent. De spiller måske en
  25      masse musik, og så går de også på gymnasiet, hvor de lige får et 4-tal, og hvad så«.

          Anna: »Måske generaliserer vi, men når min lillebror spiller computer, så prøver han sig
          frem, og ofte laver han mange fejl, før noget lykkes for ham, og det generer ham slet ikke.
          Det er et meget godt eksempel på drengenes mentalitet. Vi piger tillægger alting utrolig
          meget vigtighed«.

  30      Alice: »Drengene er helt klart bedre til at sige ”skidt med det”. Det hele behøver ikke være
          så konstruktivt og progressivt hele tiden for dem«.

                                                                 Bearbejdet efter www.politiken.dk (2014)


                                                               Turn over / Tournez la page / Véase al dorso
                                             –4–               M17/2/ABDAN/HP1/DAN/TZ0/XX/T

Tekst B




          Læsning kan lede til tryghed

          Professor i børns mentale sundhed Carsten Obel, Institut for Folkesundhed,
          Århus Universitet, ønsker at opfordre alle forældre til at prioritere højtlæsning:

          »Vi er sociale væsener, så det er svært at forestille sig, at det ikke skulle være
   5      positivt både i forhold til tilknytning til forældrene og tryghed. Børn har brug
          for at etablere tillid til sine nærmeste. Så højtlæsning kan sagtens være en lille,
          men dog vigtig brik i at indvirke på den mentale sundhed på sigt«, siger han.

          Højtlæsning ælter hjernen

          Fokus har i mange år primært været på, hvordan læsning med børn kan fremme
  10      sprogudvikling og styrke børnenes evner, så de er skoleparate og klarer sig godt
          i skolen.

          Men flere forskere mener, at højtlæsning gavner børns sundhedsmæssige og
          mentale udvikling. En af dem er Ph.d. Pia Thomsen, lektor på SDU, Institut for
          Sprog og Kommunikation, der beskæftiger sig med børns mentale udvikling:

  15      »Højtlæsning er helt klart og uden tvivl med til at stimulere de mest basale
          og fundamentale kognitive funktioner, vi har – opmærksomhed, hukommelse,
          forestillingsevne og selvkontrol«.

          Sådan opdager vi verden

          Pia Thomsen forklarer, at menneskebarnet lærer omverden at kende gennem
  20      lyd og billeder, og at sproget er centralt. Når barnet hører noget, sker der en
          bearbejdning af de sproglige input, eksempelvis historien i en børnebog.
                                      –5–               M17/2/ABDAN/HP1/DAN/TZ0/XX/T




     Hverdagen byder på konstante forandringer

     Den opvoksende generation udsættes i dag for mange skift i løbet af dagen, hvor
     de små suser fra hjemmet til daginstitutionen, er med ude at handle med far,
25   inden de returnerer til hjemmet igen hen under aftenen. Derfor mener Carsten
     Obel, at »godnathistorien kan være et fast helle i sådan en hverdag. Den kan
     hjælpe barnet med at geare ned og sikre en ordentlig søvn. Denne stund er
     et fælles rum med forældrene, som kan være med til at skabe samhørighed og
     refleksion. Især hvis den bruges som anledning til at tale om dagens oplevelser
30   før sovetid«, siger han.

     TV er ikke lige så godt

     Adspurgt om børnefamilierne ikke lige så godt kan se film sammen, svarer
     han: »Nej. Tv er også en fælles oplevelse, [ – X – ] tv’et er en 3. part, man
     ser på sammen. Den voksne vil måske [ – 21 – ] sidde med sin telefon eller
35   være fjern på den vis. Ved højtlæsning bliver den voksne nødt til at være til
     stede [ – 22 – ] er den leverende part. Barnet hører forældrenes stemme,
     [ – 23 – ] er ro, forudsigelighed og tryghed. Højtlæsning har [ – 24 – ] det
     sproglige en masse kvaliteter, der styrker barnets udvikling«, siger han.

                                                   Bearbejdet efter www.politiken.dk (2015)




                                                 Turn over / Tournez la page / Véase al dorso
                                                –6–                 M17/2/ABDAN/HP1/DAN/TZ0/XX/T

Tekst C




          [ – Afsnit 1 – ]
          Når en asylansøger kommer til Danmark, bliver han eller hun sendt til Sandholmlejren
          i Nordsjælland for at bo. Her bliver de registreret af politiet. De fleste asylansøgere
          bliver efter deres interview i Udlændingeservice flyttet fra Sandholmlejren til et andet
   5      asylcenter.

          [ – Afsnit 2 – ]
          Asylansøgere, som er over 18 år, skal indgå en kontrakt med centerlederen, der
          fastsætter, hvad asylansøgeren har ansvar for under opholdet på centret. Det
          drejer sig blandt andet om madlavning, oprydning og rengøring hos sig selv og på
  10      fællesområderne. Ansøgeren kan derudover lave en særlig aftale om at komme i
          praktik. I kontrakten står der også, hvad der sker, hvis ansøgeren ikke lever op til det
          lovede – for eksempel at vedkommende kan blive flyttet til et andet center eller miste
          nogle af sine lommepenge.

          [ – Afsnit 3 – ]
  15      Alle asylansøgere skal gå i skole. Børnenes hverdag minder om folkeskolen, og de lærer
          dansk, engelsk og andre almindelige fag. Det antal timer, de får, svarer til det, de ville
          have fået i en almindelig folkeskole. De fleste asylansøgere, som er over 17 år, skal følge
          et introduktionskursus på i alt 30 timer. Kurset skal give dem indledende kendskab til
          det danske sprog, danske kultur– og samfundsforhold og det danske arbejdsmarked
  20      og uddannelsessystem samt introduktion til lokalområdet. Derudover orienterer det
          ansøgerne om asylproceduren og indkvarteringssystemet.
                                           –7–                 M17/2/ABDAN/HP1/DAN/TZ0/XX/T




     [ – Afsnit 4 – ]
     Asylansøgere kan modtage vejledning af medarbejdere fra Dansk Flygtningehjælp. Det
     gælder både ansøgere, som ikke kan få deres asylsag behandlet i Danmark og derfor
25   skal rejse til et andet land, og ansøgere, som har fået lov at blive i Danmark og få deres
     sag behandlet. Dansk Flygtningehjælp kan blandt andet vejlede om asylproceduren,
     og om hvad det betyder for ansøgerne, at de samarbejder med myndighederne.
     Også asylansøgere, der er blevet sat i fængsel i Sandholm, og asylansøgere, som har
     fået afslag på asyl, kan modtage vejledning fra Dansk Flygtningehjælp. For de, der
30   har fået afslag, drejer det sig ofte om, hvorfor ansøgeren har fået afslag, og Dansk
     Flygtningehjælp prøver i de tilfælde at hjælpe den afviste asylsøger med at forstå
     afgørelsen. De kan også hjælpe med at forstå, hvad der skal ske i forbindelse med
     hjemrejsen og om situationen i ansøgerens hjemland. Dansk Flygtningehjælp besøger
     tit asylcentrene rundt om i landet og fængslet i Sandholmlejren for at snakke med
35   asylansøgerne om deres specifikke situation.


                                                         Bearbejdet efter www.flygtning.dk (2006)




                                                       Turn over / Tournez la page / Véase al dorso
                                                  –8–                  M17/2/ABDAN/HP1/DAN/TZ0/XX/T

Tekst D


                                        Tilfældets gud
                Uden noget forvarsel mærkede hun udstrålingen fra et menneskeligt væsen helt
          tæt på sig. Hun fór sammen, ude af stand til at røre sig. Hendes krop var som naglet til
          liggestolen. Koldsveden sprang fra panden. Solbrillerne der sluttede tæt om tindingerne,
          indskrænkede hendes synsfelt. Hun blev siddende fastlåst i en ubekvem stilling, fanget i
   5      den ufrivillige nærkontakt. Hun slog om sig med flad hånd, som om hun viftede fluer væk.
          Var der ingen? Var hun offer for et sansebedrag? Hun vovede ikke at dreje hovedet for
          at se efter, om der virkelig var nogen på hendes venstre side. Hun hørte noget der kunne
          tolkes som et tilbageholdt åndedræt. Der var en tøvende forsigtighed i den umærkelige
          vejrtrækning, noget rørende og skrøbeligt. Det var en af de små sælgere, der havde
  10      anbragt sig tæt op ad hendes armlæn i en lidt tilbagetrukket position uden for synsvidde.

               – Want something?1 En stemme som gjort af et blidt åndepust havde formet en
          henvendelse i spændt forventning om hendes positive reaktion. Kunne nogen menneskelig
          skabning modstå et sådant angreb? Kunne hun?

                  Det var netop det der var spørgsmålet. Hun ville ønske hun havde kunnet modstå.
  15      Men det var ikke muligt. Hun blev blød, smeltede som en snemand i forårssolen. Den
          lille, blide stemme ramte hendes øre og fortsatte ind gennem øregangen. En overjordisk
          skønhed, en sølvklokkes fine klang opfyldte hende. Hun kunne ikke forklare hvad der skete.
          Hun troede ikke på at der fandtes en såkaldt anden eller højere verden ved siden af den
          materielle. Kun hvad der kunne måles og vejes, høres og ses med det blotte øje eller i et
  20      mikroskop, fandtes. I hendes optik var al snak om det åndelige den rene overtro. Men her
          på stranden „ten thousand light years from home2“ hvor himlen og havet gik i ét, skete det
          uforklarlige. En dirrende barnestemme trængte ind under huden og rørte hende. Hun var
          fuldkommen uforberedt.

               Endelig tog hun mod til sig og drejede hovedet. Den lille skikkelse stod plantet i
  25      sandet, rank som et lys med den kolossale bakke på hovedet.

                – You want?3 Hun rev i hendes badekåbeærme.

               – You want, you want? Insisterede pigebarnet. Hun overgav sig. Det smigrede hende
          at være blevet udvalgt og med en sådan ihærdighed få nedbrudt sit forsvarsværn.

                – What have you got?4

  30             – Everything5. Pigens sortgrå hårtjavser var flettet stramt hen over issen fra panden til
          nakken, hvor de endte i små pjuskede duske. De tynde fletninger fyldte ikke nær så meget
          som mellemrummene, der udstillede den lysebrune hovedbund. Det måtte gøre frygtelig
          ondt i den følsomme hud med de mange hårdt strammede fletninger.

                „Everything“ var så meget sagt. Et par poser nødder og en klase bananer var alt hvad
  35      der var tilbage på bakken.
                                                  –9–                 M17/2/ABDAN/HP1/DAN/TZ0/XX/T




                 – Bosslady, lød det næsten truende.

                 – Giv mig nogle nødder, bare en håndfuld, sagde hun. Hvorfor dette fjollede „bare en
           håndfuld“? tænkte hun utilfreds med sig selv. Nødderne var afmålt i snuskede plastikposer,
           der så ud til at være blevet genbrugt mange gange. Og ganske rigtig, pigen tømte en pose
    40     nødder ud i hendes hånd. Hvordan skulle hun nu få betalt?

                                                                                    Kirsten Thorup (2011)



1
    Want something?: Vil du købe noget?
2
    ten thousand light years from home: ti tusind lysår hjemmefra
3
    You want?: Vil du købe noget?
4
    What have you got?: Hvad har du?
5
    Everything: Alting




                                                               Turn over / Tournez la page / Véase al dorso
                                                  – 10 –               M17/2/ABDAN/HP1/DAN/TZ0/XX/T

Tekst E



                  Alkoholreklamens usynlige magt
          Der er alkoholreklamer i tv, på internetsider og i
          gadebilledet. Danske unge kan ikke komme uden
          om dem, og selvom de unge tror, de ikke lader sig
          påvirke, har reklamerne stor gennemslagskraft. For
    5     reklamerne appellerer til ubevidste, glade følelser.

          En undersøgelse blandt flere end 9000 14-årige
          unge viste i oktober, at jo flere tv- og webreklamer for alkohol unge ser, desto mere drikker
          de. Ifølge adjunkt Sébastien Tutenges fra Center for Rusmiddelforskning ved Aarhus
          Universitet er alkoholproducenterne enormt dygtige til at påvirke forbrugerne og øge deres
  10      alkoholindtag.

          Tutenges fortæller, at de typiske tangenter, der spilles på i alkoholreklamer, er seksualitet,
          fællesskab, humor og cool-faktor. Nogle reklamer er subtile og virker i det skjulte, mens
          andre er lige til at forstå. Reklamerne søger tit at lave en tæt forbindelse mellem et brand og
          nogle af de mest yndede egenskaber ved rusen som lyst og venskab. Markedsføringen af
  15      alkohol er generelt velorkestreret, hvor afsenderne er meget bevidste om det, mens mange
          forbrugere slet ikke gør sig begreb om, hvad de udsættes for, siger han.

          Som eksempel nævner Sébastien Tutenges natklubber, hvor store skærme viser billeder
          af glade folk, der omfavner hinanden, og hvor væggene prydes af tegninger af fulde
          tegneseriefigurer. Begge dele signalerer, at man befinder sig i et rum, hvor det er tilladt at
  20      sænke paraderne og give sig hen til druk.

          Det er ikke småpenge, alkoholproducenterne bruger på at reklamere for deres produkter.
          Til tider går alkoholproducenterne dog for langt i bestræbelserne på at få bippet deres
          drikkevarer gennem kasseapparaterne. Siden 2008 har Forbrugerombudsmanden
          behandlet otte klager over markedsføring af alkohol, som ifølge klageren var målrettet unge
  25      under 18 år. Ifølge loven må alkohol kun markedsføres til personer over 18 år.

          Eksempelvis gik Forbrugerombudsmanden i 2009 ind i en sag, hvor en internetportal
          informerede om fester på diskoteker og barer i hele landet. På hjemmesiden var der
          billeder af diverse spiritusmærker, ligesom annoncer på siden opfordrede til druk,
          og alle, der loggede på, blev uanset alder mødt af drukmaterialet. Efter krav fra
  30      Forbrugerombudsmanden ændrede folkene bag portalen indholdet for personer under 18 år.

          Det kan dog [ – 52 – ] særdeles vanskeligt at afgøre, hvem der rent faktisk er målgruppen.
          Hvornår forsøger en reklame for eksempel at [ – 53 – ] til unge under 18 år og ikke bare
          voksne? Markedsføring på en hjemmeside vurderes at [ – 54 – ] sig mod børn og unge,
          hvis den i sig selv eller de produkter, der markedsføres på hjemmesiden, særligt henvender
  35      sig til børn og unge. Derfor må man [ – 55 – ] på, hvad hjemmesiden sælger. For
          eksempel et spil, som voksne ikke gider spille, eller produkter, som kun børn gider [ – 56 – ].

                                                         Bearbejdet efter www.kristeligt-dagblad.dk (2013)
