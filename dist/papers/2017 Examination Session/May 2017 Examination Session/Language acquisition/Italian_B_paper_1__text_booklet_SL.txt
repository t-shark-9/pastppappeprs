M17/2/ABITA/SP1/ITA/TZ0/XX/T




Italian B – Standard level – Paper 1
Italien B – Niveau moyen – Épreuve 1
Italiano B – Nivel medio – Prueba 1

Monday 8 May 2017 (afternoon)
Lundi 8 mai 2017 (après-midi)
Lunes 8 de mayo de 2017 (tarde)

1 h 30 m


Text booklet – Instructions to candidates
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

Livret de textes – Instructions destinées aux candidats
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

Cuaderno de textos – Instrucciones para los alumnos
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




                                                                                              2217 – 2271
     5 pages/páginas                                      © International Baccalaureate Organization 2017
                                                     –2–                    M17/2/ABITA/SP1/ITA/TZ0/XX/T

Testo A


                                   Lotta all’abbandono scolastico
            Intervista a Giansardo Barzaghi che è il fondatore e presidente di “Non uno di meno”




          Anche questa mattina sette milioni e 852 mila studenti si sono svegliati presto e sono andati a
          scuola. Tanti. Ma non tutti. Perché ogni mattina, sulla stessa strada, dalla propria cameretta
          alla classe, si perdono quasi un milione e 400 mila studenti. Sono i “dispersi”, ragazzi di terza
   5      media o delle superiori che rinunciano a finire gli studi.

          Giansardo Barzaghi è il fondatore e presidente di “Non uno di meno”, un’associazione milanese
          che da quattro anni lavora per contrastare la dispersione scolastica.

          Ex docente Barzaghi nel 2011 ha iniziato a organizzare corsi di recupero per i ragazzi delle
          superiori alla periferia di Milano. È un’esperienza che potrebbe “fare scuola” in tutta Italia.

  10      Professore, chi lavora nell’associazione?
          Oltre 70 volontari: professori in pensione, giovani ricercatori dell’Università Bocconi e studenti
          bravi della scuola superiore, che ora seguono le attività pomeridiane in tre scuole.

          Di che tipo?
          Diamo ai ragazzi degli strumenti per studiare le materie in cui hanno difficoltà, ma con un
  15      approccio diverso da quello a cui sono abituati in classe. Per tre giorni a settimana, gli studenti
          più “scarsi” hanno qualcuno che si occupa di loro.

          Che problemi si incontrano?
          L’ostacolo principale è sempre l’autostima. I loro brutti voti e le lacune sono dovuti soprattutto
          a un atteggiamento. Ripetono: “non sono capace”, “non posso riuscire”, “è impossibile”. Sono
  20      convinti di non essere abbastanza intelligenti.

          I docenti di “Non uno di meno” insegnano loro invece ad affrontare i loro problemi.
          Con che risultati?
          Le attività danno risultati straordinari. Il 90 per cento degli adolescenti che partecipano alle
          nostre lezioni riesce a recuperare. Sono persone che presto avrebbero potuto rinunciare al
  25      diploma, considerandolo “troppo” per loro, preferendo il lavoro, e invece continuano a studiare.

          Chi abbandona la scuola per primo?
          Sono i ragazzi con maggiori difficoltà, che forse a casa sono soli, o non hanno genitori in grado
          di dare loro una mano. Ma per far loro riscoprire le capacità che hanno basta poco.

          Cosa costano i corsi?
  30      Le attività di “Non uno di meno” sono sempre gratuite. Aperte. E tenute da volontari.

                                                        Francesca Sironi, La Stampa (2014) (testo adattato)
                                                      –3–                      M17/2/ABITA/SP1/ITA/TZ0/XX/T

Testo B

                                                  Adotta un orto1!
                                 Slow Food2: «Coltiviamo l’Africa con 10 mila orti»

          Ieri a Milano Carlo Petrini, fondatore dell’associazione Slow Food, ha presentato il
          progetto-sfida dei «10 mila orti entro il 2016» ammettendo di «coltivare un sogno che si chiama
          Africa». La costruzione in Africa di un numero così alto di orti è infatti uno dei tre obiettivi
     5    strategici di tutta l’associazione per i prossimi due anni (gli altri sono la difesa della biodiversità
          e il rafforzamento della rete).

          Coltivare un orto è coltivare il futuro. Se poi
          questo succede in Africa e se gli orti entro il
          2016 diventeranno 10 mila, questo potrebbe
    10    cambiare la vita di tante piccole comunità
          di quello sterminato continente. Perché
          in quegli orti lavorano contadini che poi
          si coordinano in reti, si formano giovani
          agronomi3 e lavorano cuochi che vengono
    15    a imparare a cucinare il cibo locale di tanti
          Paesi africani. Piccoli progetti che aiutano
          a costruire un futuro sostenibile per una terra che continua a
          essere depredata in modi sempre più sofisticati.

          «Per noi realizzare un orto significa non solo permettere alla comunità di lavorare la terra per
    20    sfamare scuole e famiglie del Paese», ha spiegato Carlo Petrini, «ma anche possedere i semi
          liberandosi da quelli selezionati dalle multinazionali, spesso costosi e non adatti ai luoghi in
          cui sono utilizzati.» Il risultato più importante, però, sarà «la costruzione di una rete di giovani
          africani che possano finalmente liberare il loro continente».

          A presentare il progetto dei 10 mila orti, assieme a Petrini, ci sono alcuni di quei giovani che
    25    hanno già cominciato a lavorare alla sua realizzazione. Per esempio un giovane agronomo
          ugandese convinto che l’agricoltura africana debba avere come obiettivo quello di mantenere la
          ricchissima biodiversità che la caratterizza e di usare semi locali. O la figlia di un pastore che
          da ragazzina vendeva cibo in strada mentre oggi gestisce un ristorante di successo a Dakar,
          dove «convince» i clienti senegalesi a riscoprire i loro cereali tradizionali.

    30    Per sostenere il progetto si può «adottare un orto». Quanto costa? Le donazioni sono libere,
          Slow Food nel sito (fondazioneslowfood.it) fornisce il conto delle spese singole della costruzione
          dell’orto, il cui costo totale è 900 euro.

                                                        Sara Ricotta Voza, La Stampa (2014) (testo adattato)



1
    orto: piccolo pezzo di terreno, coltivato a ortaggi e/o alberi da frutto
2
    Slow Food: un movimento culturale internazionale che difende e fa conoscere le
    tradizioni agricole e alimentari di ogni parte del mondo
3
    agronomo: specialista dello studio e delle tecniche di coltivazione del terreno




                                                                   Turn over / Tournez la page / Véase al dorso
                                                     –4–                      M17/2/ABITA/SP1/ITA/TZ0/XX/T

Testo C


                               Internet, la Dichiarazione dei diritti c’è.
                                       Ora bisogna applicarla

              Martedì 28 luglio l’Italia è tornata al centro del dibattito internazionale sul futuro della Rete,
               ovvero, di un aspetto cruciale del futuro del pianeta. Lo ha fatto offrendo all’attenzione
               di tutti una “Dichiarazione dei diritti in Internet”. In questi dieci anni si è molto parlato
               della necessità di una tale “Costituzione” e in molti hanno avanzato proposte più o meno
           5   articolate.
               Tuttavia, questa è la prima volta che ad esprimersi sul tema è una istituzione
               parlamentare: una commissione parlamentare di studio.

              La commissione era composta sia da parlamentari, sia da esperti. Per la prima volta
               nella storia della Repubblica un atto di natura parlamentare è stato sottoposto al giudizio
          10   di una consultazione pubblica, alla quale hanno partecipato oltre 14 mila persone, che
               hanno fatto circa 600 proposte di integrazione o modifica del progetto di Dichiarazione.
               I suggerimenti hanno fortemente influito sulla forma definitiva della Dichiarazione. È un
               fatto molto positivo che la società civile sia stata coinvolta nei lavori delle istituzioni della
               Repubblica.

         15   La Dichiarazione si proponeva da una parte di chiarire meglio alcuni diritti già esistenti
               e dall’altra di identificare nuovi diritti creati dall’importanza di Internet nella vita delle
               persone. Un esempio della prima categoria è il Diritto all’inviolabilità delle nostre
               comunicazioni elettroniche e dei nostri dispositivi. Il diritto alla segretezza della
               corrispondenza e di ogni altra comunicazione è già sancito dalla Costituzione, eppure è
          20   del tutto evidente che le nostre comunicazioni elettroniche e i nostri dispositivi rischiano
               di essere molto meno tutelati della vecchia corrispondenza cartacea. Un esempio della
               seconda categoria riguarda il Diritto di accesso alla Rete: chi non accede a Internet, infatti,
               rischia sempre di più di essere un cittadino inferiore. Occorre dunque rendere ben chiaro
               e affermare il nuovo diritto.

                                                   Juan Carlos de Martin, La Stampa (2015) (testo adattato)
                                                    –5–                    M17/2/ABITA/SP1/ITA/TZ0/XX/T

Testo D


                Souvenir City, quella strada che unisce il mondo globale
              Ieri mattina, a Parigi, volevo comperare una spilla* che avevo già comprato a Manchester.
               Ma quando ho visto in vetrina l’abito rosso che avevo acquistato per mia figlia in Oxford
               Street, a Londra, sono scappato via: il negozio era lo stesso e avevo paura di incontrare la
               stessa commessa.

          5   Mi ero già sentito male quando avevo
               ritrovato in un mercatino di Firenze
               una maglietta che sono (ero) molto
               orgoglioso di avere e che avevo
               comprato a Parigi. Pensavo che fosse
          10   stata creata da un artigiano, un artista
               delle magliette. Insomma ho scoperto
               che era uno dei tanti oggetti fatti dai
               produttori industriali di magliette per i
               mercatini di tutto il mondo.

         15   Anche dentro i negozi di souvenir di Milano si espongono oggettini che si trovano uguali a
               Berlino, a Broadway, nelle città dell’America Latina e a Pompei. Tutti i souvenir del mondo
               sono fabbricati in Cina e tutti sono in vendita anche nella “Strada della seta” di Pechino
               che è il più grande mercato delle identità perdute di tutte le città del mondo.

              E a Parigi, ci si sente come a Milano, a New York o a Roma. Ci sono infatti gli stessi
          20   negozi con le stesse marche. Queste marche, che tutti conoscono, sono il posto dove
               non scompare solo l’identità delle città del mondo, ma scompare anche l’individuo. Anche
               i luoghi di vendita, i centri commerciali grandi e piccoli, sono tutti uguali. La stessa aria
               condizionata garantisce la stabilità di un’unica stagione dappertutto. Sono gli stessi il
               vetro l’alluminio, le insegne, le vetrine e i prodotti. Indistinguibili.

         25   Tuttavia l’urbanistica preserva ancora delle identità. Ma, se a Parigi cammini nelle
               stradine del centro storico, i tavoli invadono selvaggiamente le strade, proprio come
               attorno a piazza Navona a Roma o a Barcellona. I camerieri ti tirano per la camicia, ti
               propongono di sederti e di mangiare. Qualche volta ti mettono in bocca una forchettata
               di qualcosa. Cambia la città ma non il risultato: se hai fame ti passa. In Inghilterra le
          30   chiamano città clonate.

                                                      Francesco Merlo, repubblica.it (2013) (testo adattato)



* spilla: accessorio di bigiotteria
