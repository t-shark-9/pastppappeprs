M17/2/ABITA/HP1/ITA/TZ0/XX/T




Italian B – Higher level – Paper 1
Italien B – Niveau supérieur – Épreuve 1
Italiano B – Nivel superior – Prueba 1

Monday 8 May 2017 (afternoon)
Lundi 8 mai 2017 (après-midi)
Lunes 8 de mayo de 2017 (tarde)

1 h 30 m


Text booklet – Instructions to candidates
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

Livret de textes – Instructions destinées aux candidats
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

Cuaderno de textos – Instrucciones para los alumnos
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




                                                                                              2217 – 2268
     6 pages/páginas                                      © International Baccalaureate Organization 2017
                                                  –2–                     M17/2/ABITA/HP1/ITA/TZ0/XX/T

Testo A

                       Tutti pazzi per petaloso, la parola inventata da Matteo

                Una parola che ancora non esiste ideata dalla mente
                 di un bambino di 8 anni. Un neologismo, approvato
                 dall’Accademia della Crusca*, capace di diventare
                 nel giro di poche ore, grazie al passaparola della Rete,
             5   il termine più utilizzato sui social network. È la
                 storia di “petaloso”, un aggettivo che sembra uscito
                 dal mondo delle favole e che invece è nato sui banchi
                 di scuola, durante una lezione come tante alla classe di una
                 terza elementare di Copparo, in provincia di Ferrara.
           10   La maestra Margherita Aurora chiede ai suoi bambini come descriverebbero un fiore
                 e per Matteo la risposta alla domanda è semplice e immediata: un fiore è “petaloso”,
                 ossia pieno di petali. La parola non è contenuta nei dizionari di italiano perché non
                 esiste, ma l’insegnante apprezza l’idea del suo alunno. “La parola, benché inesistente
                 mi è piaciuta… – racconta su Facebook – Così ho suggerito di inviarla all’Accademia
            15   della Crusca per una valutazione.”

                La risposta della Crusca non tarda ad arrivare, con tanto di complimenti al piccolo
                 ideatore. “La parola che hai inventato – si legge nel documento – è una parola ben
                 formata e potrebbe essere usata in italiano, così come sono usate parole formate nello
                 stesso modo.” La spiegazione motivata porta come esempi simili i termini “coraggioso”
            20   o “peloso”; ma avverte anche Matteo di quale sia il percorso, per una parola, per entrare
                 a tutti gli effetti nel dizionario di italiano: è necessario che le persone comincino a
                 utilizzarla. “La tua parola è bella e chiara – continua il testo – Ma sai come fa una
                 parola ad entrare nel vocabolario? Perché entri in un vocabolario, bisogna che la usino
                 tante persone e che tante persone la capiscano. Se riuscirai a diffondere la tua parola
            25   tra tante persone e tante persone in Italia cominceranno a dire ‘Come è petaloso questo
                 fiore’, ecco allora petaloso sarà diventata una parola dell’italiano.”
                Dopo il successo raggiunto dalla parola, il presidente dell’Accademia della Crusca,
                 Claudio Marazzini ha commentato: “Fa piacere che ci sia stato un grande esito
                 mediatico su questa vicenda, per una volta diverso dalle polemiche sugli anglismi,
            30   sulle parole straniere da accettare o meno nella lingua italiana.” Per Marazzini adesso
                 non basta che aspettare e vedere se l’entusiasmo scatenatosi sui social network per la
                 parola abbia anche effetti a lungo termine: “Siamo di fronte però a una parola che forse
                 potrebbe avere fortuna; si tratta di aspettare. Sono i parlanti che determinano il trionfo
                 delle parole.”

                                                 Silvia Bia, www.ilfattoquotidiano.it (testo adattato) (2016)



* Accademia della Crusca: istituto nazionale per la salvaguardia e lo studio della
  lingua italiana
                                                      –3–                      M17/2/ABITA/HP1/ITA/TZ0/XX/T

Testo B


                    Uffizi Virtual Experience: il museo diventa virtuale a Milano

                Avete mai pensato di riuscirvi a gustare oltre 400 anni di storia dell’arte
                 italiana comodamente seduti su dei divanetti? Avete mai immaginato
                 che le opere d’arte contenute in uno dei musei italiani più importanti,
                 gli Uffizi*, potessero essere viste anche in un’altra città senza che
             5   venissero spostati dalla loro sede? No? Beh allora fareste bene a
                 ricredervi perché grazie alla mostra Uffizi Virtual Experience a Milano,
                 sarà possibile non solo ammirare “a distanza” alcune delle più belle opere
                 del celeberrimo museo fiorentino, ma anche scoprirle in un modo in cui
                 mai era stato possibile.

           10   Infatti, se il binomio “arte-tecnologia” è ormai assodato come vincente già grazie a numerose
                 esposizioni, in questa rassegna dedicata agli Uffizi si è deciso di declinare in un modo diverso
                 questi due elementi, come dimostra la struttura stessa della mostra. L’esposizione è infatti la
                 prima digital exhibition “immersiva” e “interattiva” allestita in Italia.

                Nella parte “immersiva” il visitatore, comodamente seduto su morbidi cuscini e divanetti,
            15   può ammirare un avvicendarsi di riproduzioni in alta definizione delle opere degli Uffizi divise
                 per tematiche e accompagnate dalla musica che rende ancora più immediata “l’immersione” in
                 ciò che ci si presenta di fronte.
                Invece per quanto riguarda la parte “interattiva” essa permette, grazie all’apposita tecnologia
                 Uffizi Touch, di appunto “interagire” con le varie opere. In questa sezione è infatti possibile sia,
            20   grazie a degli schermi, analizzare con confronti, scelte tematiche e ingrandimenti, i vari quadri
                 della galleria, sia, per mezzo di proiezioni a parete, “entrare” nel quadro e scegliere di guardarlo
                 nel modo che si preferisce, quasi si stesse giocando con alcune delle opere più importanti della
                 storia dell’arte.
                 Insomma, gli Uffizi si presentano sotto una nuova veste e danno a tutti la possibilità di
            25   conoscerli nella modalità che preferiscono… cosa aspettiamo ad immergerci in loro?




                                               Silvia Meloni, www.artspecialday.com (testo adattato) (2016)




* Uffizi: museo di Firenze



                                                                    Turn over / Tournez la page / Véase al dorso
                                                        –4–                        M17/2/ABITA/HP1/ITA/TZ0/XX/T

Testo C


                        Per un pugno di metri: Svizzera e Italia rivedono i confini
                 Se in passato i confini si contendevano con le armi, adesso sono i ghiacciai a imporre le
                  modifiche. E così la Svizzera, con la complicità involontaria del riscaldamento del pianeta,
                  dovrà cedere qualche metro all’Italia. Ironia della sorte, questa perdita di una piccolissima
                  porzione di Svizzera proviene da uno dei simboli del nostro Paese: il Cervino1.

             5   La commissione tecnica mista – composta da parte
                  italiana dall’Istituto geografico militare di Firenze (IGM),
                  e da parte svizzera da Swisstopo, l’agenzia cartografica
                  federale di Berna – ha di fatto accertato che la
                  riduzione dei ghiacciai ha inciso sui confini legali.
             10   I confini, tuttavia, non si ridefiniscono a colpi di matita.
                  Jean-Philippe Amstein, direttore di Swisstopo, non
                  nasconde che si tratta di una procedura piuttosto
                  impegnativa. E che, in alta montagna, per qualche
                  metro di spostamento del terreno, non si procede
             15   sistematicamente a una rettifica.

                 Per millenni la natura ha imposto le sue leggi. Poi l’essere umano ha iniziato a modificarla,
                  spostando il corso dei fiumi e scavando le montagne. Ed ecco che ora la natura si vendica.
                  Il ritiro dei ghiacciai è visibile e rende pertanto necessarie piccole correzioni, dal Vallese fino ai
                  Grigioni2. Le si deve fare nel rispetto sia dell’Italia che della Svizzera.
            20   “Concretamente – spiega Carlo Colella, comandante dell’IGM – quando inizieranno le
                  campagne di misurazioni, i tecnici definiranno di volta in volta e ghiacciaio per ghiacciaio
                  le nuove misurazioni grazie al sistema satellitare GPS, il metodo attualmente più preciso.
                  Definiranno poi gli eventuali scostamenti che ci sono tra il confine descritto nei documenti e il
                  confine reale.”
             25   Nella definizione della frontiera tra Italia e Svizzera in alta montagna si adotterà il concetto di
                  “confine mobile”, nel senso che potrà adattarsi nel corso degli anni ai mutamenti della linea di
                  cresta3 senza ulteriori interventi legislativi o diplomatici. La commissione mista italo-svizzera
                  incaricata di procedere alle misurazioni ridefinirà il tracciato.

                 Ma che cosa significa cambiare la frontiera? “La nuova frontiera – risponde il comandante
             30   dell’IGM – non avrà nessuna conseguenza diretta per i privati cittadini. Variazioni di un metro
                  o di dieci metri non incideranno neppure, evidentemente, nei rapporti tra i due Stati, legati da
                  una lunga collaborazione.”
                  I cambiamenti climatici costringeranno dunque cartografi ed esperti a rivedere regolarmente
                  i confini? Swisstopo non lo crede, anche perché i ghiacciai situati sulla frontiera sono pochi.

                                                 Françoise Gehring, www.swissinfo.ch (testo adattato) (2009)




1
    Cervino: Monte Cervino o Matterhorn, è una montagna delle Alpi, al confine tra
    Svizzera e Italia.
2
    Vallese e Grigioni sono due Cantoni della Svizzera.
3
    cresta: linea di congiungimento di due versanti montuosi
                                                       –5–                       M17/2/ABITA/HP1/ITA/TZ0/XX/T

Testo D

                                               Dove, da chi e quando si nasce
                 Ci sono poche cose che mi affascinano come i neonati. Ogni volta che ne vedo uno, non posso
                  fare a meno di guardarlo con attenzione e chiedergli: chi sei? Da dove vieni? Che mistero si
                  cela in quei tuoi occhi che ancora non vedono? No, forse sarebbe meglio dire che vedono
                  altro.

             5   Nove mesi nella pancia della mamma, ma, prima di quella pancia c’è la storia dei suoi genitori,
                  dei suoi nonni e dei trisavoli. E la storia dei suoi genitori e progenitori è la storia delle loro
                  scelte, delle loro conquiste e dei loro errori, delle meschinità e delle grandezze. Sulle loro
                  piccole vicende si inserisce la Storia più grande, quella in cui, anche se non si vuole, si finisce
                  per venire coinvolti e spesso anche stritolati. E Storia, molto spesso, vuol dire Guerra,
             10   e dunque odio, violenza, morte – dolori che si tramandano, in modo sottile, di generazione in
                  generazione.

                 Ogni bambino che nasce viene al mondo con le spalle ricurve come quelle di Atlante1. Soltanto
                  che, invece del mondo, regge pagine e pagine di storie – di storie e di Storia – e sono proprio
                  quelle pagine a far apparire i suoi occhi così stanchi, così lontani nei primi giorni. Solo alcuni
             15   genitori particolarmente ingenui e ottimisti possono credere che un neonato sia una tabula
                  rasa2, un blocco di argilla che riusciranno a trasformare, con il loro amore e la loro buona
                  volontà, nell’essere dei loro sogni. Bisognerebbe essere un po’ meno fiduciosi per rendersi
                  conto che quelle manine, in realtà, stringono una lunga pergamena arrotolata e che, se il padre
                  e la madre avessero il coraggio di aprirla, vedrebbero che là dentro è già tracciato, a grandi
             20   linee, il destino dell’essere che hanno appena messo al mondo.

                 Dove si nasce? Da chi si nasce? Quando si nasce?
                  Non è racchiuso in queste tre domande uno dei grandi misteri che avvolge la nostra vita?
                  Si può venire al mondo, infatti, in una villa sull’Aventino3 o in una baracca di Nairobi. Si può
                  nascere da genitori amorevoli o alcolizzati, o semplicemente distratti o devoti amanti della
             25   crudeltà. Si può venire abbandonati in un cassonetto e morire così, in mezzo alle plastiche
                  sporche e alla spazzatura putrescente, oppure essere già eredi, fin dalla nascita, di un impero
                  economico. Si può avere un padre e una madre, o soltanto una madre, magari una persona
                  ferita, debole di mente o, semplicemente, incapace di amare.

                 E quando si nasce? Se si ha la [ – X – ] di farlo nel bel mezzo di una guerra, la [ – 43 – ] sarà il
             30   nostro respiro nel mondo. Se invece si viene al mondo di notte, su un barcone di immigrati,
                  il [ – 44 – ] è quello di morire subito, gettati ai pesci. Si può nascere in una meravigliosa
                  mattina di maggio, quando le rose sono tutte in fiore e il profumo dell’aria è un unico inno
                  alla vita, o invece si può venire al mondo in una notte di [ – 45 – ] , con il vento che schianta e
                  divelle ogni cosa, come una mano gelata priva di pudore.

                                           Susanna Tamaro, Ogni angelo è tremendo (testo adattato) (2013)




1
    Atlante: personaggio della mitologia greca, che teneva sulle spalle il mondo
2
    tabula rasa: persona del tutto priva di conoscenze e idee
3
    Aventino: elegante quartiere di Roma




                                                                     Turn over / Tournez la page / Véase al dorso
                                                      –6–                      M17/2/ABITA/HP1/ITA/TZ0/XX/T

Testo E


                      Obesità, l’addio degli italiani alla dieta mediterranea
                  Addio dieta mediterranea, parca e genuina. Gli italiani
                   sono pigri e oggi hanno meno soldi e anche quando
                   si tratta di alimenti cercano il risparmio. Comprano e
                   sprecano meno, sebbene un buon 30 % della spesa
              5    continui a finire nella pattumiera; di fatto, però, non
                   rinunciano agli sfizi ipercalorici e continuano a mangiare
                   troppo e male con la conseguenza che il girovita si
                   allarga e cresce il numero dei cittadini sovrappeso
                   o obesi.
             10    In sintesi, questa è la situazione del Paese secondo le
                   ultime ricerche in materia e anche per questo gli esperti
                   italiani, in tutti gli ospedali del territorio nazionale, offriranno gratuitamente informazioni
                   e consigli ai cittadini che desiderano combattere l’eccesso di peso.
                  Nonostante ci sia una maggiore attenzione ai pasti preparati in casa, l’italiano medio
             15    per risparmiare sulla spesa ricorre sempre più spesso al discount1. Il risultato è
                   l’acquisto di prodotti spesso ipercalorici. “La colpa dell’aumento dell’obesità – riassume
                   Giuseppe Fatati, presidente della fondazione ADI2 – è in parte della crisi economica
                   che costringe a rinunce, in parte della disinformazione e delle abitudini che sono
                   cambiate.”
            20    “In generale, il termine alimentazione sana e corretta significa per gli abitanti del bel
                   Paese ‘varia, equilibrata e povera di grassi’; e due su tre fra gli intervistati dichiarano
                   di seguirla quotidianamente; però poi si scopre che solo un italiano su quattro sa che
                   il giusto apporto calorico non deve superare le 2000 calorie al giorno e solo sette su
                   cento sanno che la percentuale di calorie derivate dai grassi è di circa un terzo.”
            25    Ancora: il pranzo delle 14 non è più considerato canonico né pasto principale. Sembra
                   che gli italiani comincino ad apprezzare l’importanza di una buona prima colazione,
                   spesso consumata al bar. A casa non si torna per pranzare, ma diminuisce (anche
                   qui a causa della crisi economica) la quota di chi sceglie il bar o il ristorante. Triplica il
                   numero di persone che preferiscono mangiare sul posto di lavoro: un’insalata, un frutto,
             30    uno yogurt o un piatto unico seduti davanti al computer.
                   Quello della sera diventa così il pasto principale con il rischio che si trasformi in
                   un’abbuffata pericolosa.
                  In questa situazione, il jogging settimanale e la palestra due volte alla settimana non
                   bastano più. Le calorie introdotte giornalmente devono essere “bruciate” giornalmente.
             35    Si può cominciare a lasciare la macchina a casa, usare la bicicletta, evitare
                   l’ascensore, fare giardinaggio, dedicare al movimento o ad un’attività fisica leggera
                   un’ora tutti i santi giorni.

                                                 Maria Paola Salmi, www.repubblica.it (testo adattato) (2011)

1
    discount: negozio che vende la merce a prezzi inferiori rispetto a quelli
    concorrenti
2
    ADI: Associazione Dietologi Italiani
