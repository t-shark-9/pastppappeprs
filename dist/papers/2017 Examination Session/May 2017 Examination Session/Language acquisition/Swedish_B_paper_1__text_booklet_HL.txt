M17/2/ABSWE/HP1/SWE/TZ0/XX/T




Swedish B – Higher level – Paper 1
Suédois B – Niveau supérieur – Épreuve 1
Sueco B – Nivel superior – Prueba 1

Monday 8 May 2017 (afternoon)
Lundi 8 mai 2017 (après-midi)
Lunes 8 de mayo de 2017 (tarde)

1 h 30 m


Text booklet – Instructions to candidates
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

Livret de textes – Instructions destinées aux candidats
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

Cuaderno de textos – Instrucciones para los alumnos
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




                                                                                              2217 – 2322
     9 pages/páginas                                      © International Baccalaureate Organization 2017
     –2–           M17/2/ABSWE/HP1/SWE/TZ0/XX/T




  Blank page
  Page vierge
Página en blanco
                                                          –3–              M17/2/ABSWE/HP1/SWE/TZ0/XX/T

Text A



         Är du med rätt partner?
         fredag 30 oktober 2015 – 10:55 | 3 Kommentarer

         Under ett seminarium frågade en kvinna, ”Hur vet jag om jag är med rätt person?”.

         Mannen som ledde seminariet la då märke till att det satt en
         stor man bredvid henne så han sa, ”Det beror på. Är det där din
         partner?”. Kvinnan svarade med uppriktighet i rösten ”Hur vet du
 5       det?”. Så här löd svaret på hennes första fråga:

         Alla förhållanden följer samma mönster… I början är du förälskad.
         Du längtar efter telefonsamtalen, beröringen och du gillar din
         partners små egenheter. Att falla för din partner var inte svårt,
         nej, det var tvärtom en helt naturlig och spontan upplevelse. Du
10       behövde inte GÖRA någonting. Det är därför man säger att man
         ”faller” för någon. Det antyder att du bara stod där, utan att göra
         något, och så plötsligt hände något dig. Att bli förälskad är en
         passiv och spontan upplevelse. Men efter ett par månader eller
         år tillsammans, falnar glöden. Det är ett naturligt mönster i ALLA
15       förhållanden.

         Sakta men säkert blir telefonsamtalen (om dom alls kommer) en källa till irritation, beröring är
         (när den väl sker) inte alltid välkommen och din partners egenheter är inte längre charmiga, dom
         driver dig till vansinne. Symptomen för det här stadiet varierar för varje förhållande, men det
         är en dramatisk skillnad mellan det inledande stadiet när du var förälskad och det efterföljande
20       stadiet som är betydligt tråkigare.

         Nu kanske du börjar fråga dig ”Är jag med rätt person?”. Och när du tänker tillbaks på den
         glödande kärlek ni en gång hade kanske du börjar längta efter att få uppleva det med någon
         annan. Här rasar förhållanden samman.

         Människor skyller ofta sin olycka på sin partner och börjar på olika sätt söka efter bekräftelse och
25       tillfredsställelse utanför förhållandet. Otrohet är det vanligaste. Men ibland gräver människor
         istället ner sig i arbete, en hobby, vänskap, överdrivet tevetittande eller missbruk av olika slag.
         Men lösningen ligger inte utanför förhållandet. Den ligger inom det.

         Jag säger inte att du inte kan förälska dig i någon annan. Självklart kan du det och tillfälligt
         skulle det kännas bättre. Men några år senare skulle du vara tillbaks i samma situation. Skälet
30       till det är, och lyssna nu noga: Hemligheten för att lyckas i ett förhållande är inte att hitta rätt
         person, det är att lära sig älska den person du har hittat.

         Kärlek är alltså ett ”beslut”, inte bara en känsla.

                                                     Anpassat efter Carola Ekman, http://carolaekman.fi (2015)




                                                                    Turn over / Tournez la page / Véase al dorso
                                                       –4–                         M17/2/ABSWE/HP1/SWE/TZ0/XX/T

Text B


                      Kodning som extremsport
         Publicerad 2015-11-20		




                                        Fredag kväll i ett bergrum i centrala Stockholm

          Kodning som extremsport, en sällsynt nördig tävling och en växande publikmagnet som
          pågått i några år och även hållits i New York och Paris.

          Det är fredag kväll. I ett bergrum i centrala Stockholm står Siavash Ghorbani och viftar
          med en blå glowstick. Den höga technomusiken gör det svårt att prata.

 5        – Blue heat, blue heat! 1 ropar han. Färgen på den självlysande staven i hans hand är en
          kallelse till den första spelomgången.

          Åtta programmerare letar sig fram mot ett podium. Där står lika många skärmar på rad,
          vända ut mot publiken så de nästan helt döljer personerna bakom. Sammanbitet slår de
          upp sina datorer och kopplar in kablarna. När maskinerna är inkopplade sitter de och
10        trummar nervöst med fingrarna mot bordsskivan.

          Musiken sänks. Kvällens konferencier tar mikrofonen för att överrösta sorlet från
          publiken. Han går igenom reglerna: Deltagarna har 15 minuter på sig att återskapa en
          webbsida. Ren kod, skriven på tangentbordet där och då, är deras enda verktyg. Ingen
          förberedelse är tillåten.

15        Och framför allt – detta är vad som utmärker tävlingen – koden skrivs i blindo, helt utan
          kontroller eller förhandsvisning. Inte förrän tiden är ute får de se resultatet.

          Det är som att måla en tavla med förbundna ögon, här dessutom med hög musik,
          blinkande stroboskop, rök, laser och en publik som blir allt mer framfusig i sina
          kommentarer vartefter tävlingen fortskrider.
                                                     –5–               M17/2/ABSWE/HP1/SWE/TZ0/XX/T




20         Bilden de ska återskapa presenteras: Det är den officiella sajten för ett känt svenskt
           bilmärke. Om en kvart ska den vara färdig.

           – Fem, fyra, tre…, ropar mannen med mikrofonen.

           Publiken börjar vråla med i nedräkningen, programmerarnas fingrar darrar över
           tangentborden.

25         – … två, en. Börja!

           I mitten av scenen sitter en av deltagarna, Vera Olsson, och stressar upp sig. När en
           minut återstår har hon hamrat ur sig kod för ett par av sidans element, men inte riktigt
           alla.

           – Sluta koda!

30         Tiden är slut och de åtta lyfter händerna från
           tangentborden. Ödets stund: Blev det en sajt
           skapad i blindo eller kaos på en skärm? Både
           och, visar det sig. Några påminner helt klart om
           förebilden, andra har kollapsat helt. Det är lätt hänt.
35         Ett bortglömt semikolon räcker för att allt ska gå
           sönder.

           Att inte få kontrollera det man skriver är frustrerande.

           – Vanligtvis brukar man koda och kolla. Koda och kolla. Det sitter i muskelminnet, säger
           Vera Olsson.

40         Rösterna räcker inte för att Vera ska gå vidare. Denna första omgång tas hem i stor stil
           av fjolårets vinnare.

           Jag frågar om hon tänkte på att publiken kunde se varje tecken hon skrev, att hon i
           praktiken hade ett par hundra personer hängande över axeln när hon försökte jobba.

           – Nej, man ignorerar dem när man är in the zone 2 . Koden är allt man ser.

                                                           Anpassat efter Linus Larsson, www.dn.se (2015)



1
     blue heat!: blå spelomgång!
2
     in the zone: inne i det




                                                                 Turn over / Tournez la page / Véase al dorso
                                                     –6–                 M17/2/ABSWE/HP1/SWE/TZ0/XX/T

Text C


               ”Vi behöver bryta alkoholnormens grepp”
         DEBATT | ALKOHOL

         Nyligen valdes jag till ny förbundsordförande för IOGT-NTO*, och
         när jag nu tar på mig den rollen finns många utmaningar. Normen
         kring alkohol är stark och påverkar – ofta oreflekterat – människors
         agerande. Alkoholnormen innebär att det finns en förväntan om
 5       att vuxna ska konsumera alkohol och att de som ibland eller alltid
         föredrar alkoholfritt behöver motivera sitt val.

         Vi behöver bryta alkoholnormens grepp. Fler behöver bli medvetna
         om de begränsningar och hinder som den skapar varje dag i ett                    Johnny Mostacero
         flertal sammanhang. Som med andra negativa normer skapar alkoholnormen ett vi och ett dem,
10       kollegorna som dricker öl efter jobbet och den som dricker alkoholfritt. Den skapar ett grupptryck
         mot personer som kanske inte vid just det tillfället vill dricka alkohol och den bidrar till en osund
         alkoholkultur. Den som väljer alkoholfritt en utekväll ska inte behöva ursäkta, försvara eller
         motivera sig, lika lite som den som väljer alkohol behöver det.

         Det finns många faktorer som befäster alkoholnormen och stärker alkoholens roll i många
15       sammanhang. En sådan sak är alkoholreklamen. På fem år har investeringarna fördubblats
         och vi ser nu reklam för tre miljoner kronor, varje dag, året om.

         En ny rapport visar att det finns ett tydligt samband mellan alkoholreklam och konsumtion
         och när det gäller unga är alkoholreklam kopplad till en tidigarelagd debutålder och en förhöjd
         konsumtion. Enligt en undersökning i rapporten upplever 39 procent av svenska folket att
20       alkoholreklamen är påträngande. Då alkohollagen tydligt slår fast att reklamen inte ska vara
         påträngande är något uppenbarligen fel.

         Det vi vet sedan tidigare är att det finns ett folkligt stöd för att begränsa eller förbjuda
         alkoholreklamen. I en undersökning från 2014 svarade 44 procent att de var positiva till ett
         reklamförbud. 81 procent menade att det är bra att alkohol är hårdare reglerad än annan typ
25       av reklam. Länder som har begränsningar av alkoholreklamen har också ett lägre riskbruk av
         alkohol. I länder utan restriktioner på alkoholreklamen hade 30,6 procent ett riskbruk, medan
         samma siffra i länder med vissa restriktioner var 20,3 procent respektive 14,4 procent i länder
         med större restriktioner.

         Ska vi kunna bryta alkoholnormen måste lagstiftningen kring alkoholreklam ses över. Inför valet
30       2014 ställde sig 8 av 10 riksdagskandidater bakom att begränsa alkoholreklamen. Det finns
         en politisk enighet, ett starkt folkligt stöd och forskningen är tydlig. Som ny förbundsordförande
         för IOGT-NTO hoppas jag att en av de första sakerna jag får uppleva i den här rollen är att
         alkoholreklamen släcks ner. Alkoholnormen står näst på tur.

         Johnny Mostacero
35       förbundsordförande för IOGT-NTO

                                                      Anpassat efter Johnny Mostacero, www.svd.se (2015)



* IOGT-NTO: Independent Order of Good Templars – Nationaltemplarorden
                                                   –7–                M17/2/ABSWE/HP1/SWE/TZ0/XX/T

Text D



                                Ur Äppelblom och ruiner

                Jag hade ett långt samtal med en trevlig, något intellektuell kille som hette Göran, och
         som jag automatiskt tog för en vårdare. Jag tänkte att en vårdare som han – med humor och
         skärpa och naturlighet – säkerligen hörde till de bästa.
                Efter en stund berättade han för mig om en utflykt till Dalarna med hela avdelningen,
    5    där han emellertid haft oturen att gå vilse i skogen och under två dagar i följd.
                – Första dan var inget problem, sa han, eftersom den andre var med mig.
                – Vilken andre?
                – Det var Jag och Mig, så vi gick hem hand i hand. Men den andra dan var det knivigt,
         för då var vi tre stycken. Jag, Mig och Mig Själv, och långt borta var vi. Vi blev tvungna att
10       lifta. Lyckligtvis var det en lastbil som stannade, så där fanns plats för oss alla tre.
                – Aha, sa jag fånigt och kände mig grundlurad.
                Än idag är jag inte säker på om Göran verkligen upplevt det här äventyret eller om han
         bara testade min nykomlingsdumhet. Det kunde vara vilket som. Han var schizofren och
         knivskarpt intelligent. Han hade varit på sjukhuset i åratal.
15              Men det som grep mig denna första dag – det som fick min vanliga verklighet att spricka
         som Humpty-Dumpty1 när han ramlade ned från sin hylla – var mötet med Rune som kom in
         på expeditionen och tittade på oss och sa:
                – Det bästa vore naturligtvis att jag började lägga ägg.

                Han var som Saint-Exupérys2 lille prins som plötsligt stod där i öknen med klara blå
20       ögon och talade magiska ord. Han liknade ingen annan. Han var finlemmad och korthårig
         och blond, och hans rike var inte av denna världen. Varför kändes det så tydligt hos honom
         och inte hos de andra? Det hade egentligen ingenting med hans utseende att göra. Snarare
         kanske med hans uttryck. Som om han verkligen avstått. Som om han gått dit ingen kunnat
         följa.
25              När man inte svarade på hans ord, stod han kvar en stund och väntade, och en av
         vårdarna lyfte på huvudet som om han först nu lagt märke till honom.
                – Javisst, som hönsen, mumlade han tankspritt och återgick till sina papper.

                Det gjorde mig illa. Jag tänkte inte då på att vårdaren kanske hört samma sak femtio
         gånger förut och inte längre visste vad han skulle säga. Jag upplevde det bara som en sårande
30       vårdslöshet mot någon som med stort allvar försökte överbringa ett budskap – ett budskap
         som kanske var konklusionen av en lång tankekedja, utarbetad i tystnad. Att inte lyssna eller
         att bara slänga ett skämt till den som försökte öppna sitt hjärta föreföll mig även därute höra
         till de oförlåtliga grymheterna.
                Rune böjde på huvudet och gick ut. Efter en stund följde jag efter. Jag fann honom i en
35       fåtölj i dagrummet, i hörnet under den stora målningen som jag plötsligt visste var hans. Jag
         satte mig på huk bredvid honom, som en discipel vid mästarens fötter. Jag frågade hur det
         kom sig att han ville lägga ägg.



                                                            Marianne Ahrne, Äppelblom och ruiner (1980)


1
    Humpty-Dumpty: Engelsk barnramsa om ett ägg som heter Humpty Dumpty
2
    Saint-Exupérys: Fransk författare som skrev Den lille prinsen

                                                               Turn over / Tournez la page / Véase al dorso
                                                      –8–                 M17/2/ABSWE/HP1/SWE/TZ0/XX/T

Text E


                             ”Man måste inte vara glad”
         Mörkret och sorgen bor i varje människa på jorden och
         det är okej att släppa fram den totala hopplösheten,
         säger Nadia Montes.

         – Det är det vi står för. Idag uppmärksammar vi Nadia
 5       som intervjuas här inför 30-årsdagen på onsdag.

         Med vi menar hon doom metal-bandet Desoluna som hon
         sjunger i. På dagarna jobbar hon i ett laboratorium, där
         hon gör kvalitetskontroller av en slags syra som används
         för att ta bort rost från olika stålmaterial. Hopplösheten, säger Nadia Montes, blir mindre
10       hopplös om man låter den få finnas.

         – Det där totala mörkret man kan känna, som finns i de flestas liv, det är helt okej att känna så.
         Man måste inte vara glad och positiv jämt.

         Nadia Montes har funderat mycket på det här. Orden liksom rinner ut. Hon tror att positivt
         tänkande kan vara destruktivt i längden. Att många samhällsproblem beror på att människor
15       försöker gömma sig bakom fasader.

         – Man förnekar det faktum att vi är människor. Vi är benägna att känna ilska och sorg lika
         mycket som glädje och hopp. Jag tror inte man ska förtränga så mycket, utan försöka acceptera
         det istället.

         Hon söker en innerlig ärlighet och önskar att hon vore bättre på att säga vad hon tycker, bättre
20       på att säga ifrån.

         – Men det är klart, allt har sin tid och plats. Det är ett livslångt projekt att hela tiden sträva mot
         att vara sann mot sig själv. Är man van vid ett visst tankemönster och håller fast i det så är det
         inte så lätt att bryta sig loss.

         Desolunas texter handlar om förnekelse, svaghet, växande ilska. Inspirationen kommer från lite
25       olika håll: sagor, myter och spökberättelser.

         – Jag har alltid dragits till det mörka. Inte nödvändigtvis det våldsamma, men det lite
         svårmodiga. Och det är väl det som är grunden i alla mytologiska berättelser, säger Nadia
         Montes.

         När hon var liten och bodde i Arlöv och Ängelholm läste hennes föräldrar ofta folksagor från
30       Latinamerika. Nadia Montes fastnade för dem som handlar om människor som hamnar i
         situationer som tvingar dem att visa sina allra sämsta sidor. Nuförtiden tittar hon på ganska
         många Youtube-filmer om mystiska fenomen och historier med övernaturliga inslag. Också i det
         oförklarliga finner hon hopp.
                                                  –9–                  M17/2/ABSWE/HP1/SWE/TZ0/XX/T




     – Vi lever i ett väldigt sekulariserat, högteknologiskt samhälle  [ – X – ]  man måste kunna
35   förklara allt, och se och höra och röra vid saker. Jag vill gärna tro  [ – 53 – ]  det finns
     något bortom det. Världen känns mycket mer intressant för mig  [ – 54 – ]  allt inte går att
     rationalisera. Man måste tillåta sig själv mystik i livet.  [ – 55 – ]  slutar vi växa som människor.

     Nadia Montes öppnar ett fönster på sin inglasade balkong och tittar ut över Kulladal och alla
     små kaniner som hoppar runt där.

40   – Livet är en enda lång väg mot att hitta sin väg, hitta sig själv. Man måste låta det vara så. Och
     tillåta sig att inte ha svar på allt.


                                             Anpassat efter Moa Geistrand, www.sydsvenskan.se (2015)
