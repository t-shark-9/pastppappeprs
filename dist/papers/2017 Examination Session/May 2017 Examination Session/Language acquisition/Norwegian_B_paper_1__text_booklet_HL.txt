M17/2/ABNOR/HP1/NOR/TZ0/XX/T




Norwegian B – Higher level – Paper 1
Norvégien B – Niveau supérieur – Épreuve 1
Noruego B – Nivel superior – Prueba 1

Monday 8 May 2017 (afternoon)
Lundi 8 mai 2017 (après-midi)
Lunes 8 de mayo de 2017 (tarde)

1 h 30 m


Text booklet – Instructions to candidates
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

Livret de textes – Instructions destinées aux candidats
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

Cuaderno de textos – Instrucciones para los alumnos
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




                                                                                              2217 –2292
     8 pages/páginas                                      © International Baccalaureate Organization 2017
                                                   –2–                  M17/2/ABNOR/HP1/NOR/TZ0/XX/T

Tekst A


          Nok en Oscar-nominasjon for Torill Kove




      56 år gamle Torill Kove fra Hamar har laget tre animerte kortfilmer i karrieren. Alle er nominert til
      Oscar, og i 2007 vant hun den gjeve statuetten med Den danske dikteren. Hennes siste film er
      den delvis selvbiografiske Moulton og meg.

      [–X–]
      – Det er vel egentlig ikke noen hemmelighet. Det kan ha med måten jeg forteller historier på.
 5    Jeg hekter meg på et tema, og så beskriver jeg dette med et blikk og en tegnestil som sikkert er
      blitt gjenkjennelig.

      [–2–]
      – To og et halvt år. Først arbeidet jeg med episoder og historier fra barndommen til meg og
      mine to søstre, og ting vi syntes var litt flaue og rare. Som at faren min hadde bart, sykkelen vi
      fikk og de fargerike og rare ballkjolene som min mor sydde til oss. Det var også møbler og dekor
10    hjemme som var helt utenfor normen. Møblene var ukomfortable og vonde å sitte i. Vi vitset
      stadig om at arkitektforeldrene var så opptatt av design.

      [–3–]
      – Jeg har gjort justeringer. Den største forskjellen er nok hvordan familien i underetasjen blir
      fremstilt. Det var en familie der, men ikke så klisjeaktig perfekt. Rollen de spiller er kontrasten til
      min egen familie, og alt det jeg egentlig ønsket meg: En mor som var hjemme og en barsk far.

      [–4–]
15    – Uten tvil da Andrea Bræin Hovig kom inn og vi hadde første stemmeprøve for
      fortellerstemmen. I studio ba jeg henne først om å lese gjennom teksten, og det gjorde hun på
      en så bra måte at jeg begynte å gråte. Bare basert på det hun leste traff hun tonen midt på. Det
      var en fantastisk opplevelse.



                                              Tilpasset fra Jan Gunnar Furuly, www.aftenposten.no (2015)
                                                      –3–                  M17/2/ABNOR/HP1/NOR/TZ0/XX/T

Tekst B


                                           Politisk vekkjar
      De som ikke finnes er den tredje og frittståande delen av ein trilogi
      som handlar om tenåringsjenta Emilie og kampen hennar for ei
      betre verd.

      I De som ikke finnes dukkar papirlause Samuel brått opp utanfor
 5    soveromsvindauget til Emilie i Bærum. Frå første stund framstiller
      romanen kontrasten mellom velstand og fattigdom, mellom
      tryggleik og uvisse. Korleis reagerer vi – dei privilegerte – når
      uretten brått kjem heim? Ikkje gjennom TV-reportasjar som
      rekk inn i stova, men påtrengande, i kjøtt og blod, med skitne
10    bandasjar rundt hendene, med fillete klede og sår som blør.

      Kapitla vekslar i De som ikke finnes verknadsfullt mellom to
      perspektiv. Historia til Samuel blir rulla opp i delar markert med
      kursiv, medan Emilie sitt perspektiv og møtet med Samuel i
      notida er formidla i dei andre delane. Sentralt i romanen står
15    også eit intermesso som skil seg frå denne perspektivvekslinga.
      Forfattaren innlemmar her lesaren i nokre band mellom Emilie og
      Samuel som dei sjølve ikkje veit om – band som strekk seg attende til tidleg kolonitid og dansk-norsk
      slavehandel i Ghana frå midten av 1600-talet.

      Dette intermessoet er effektivt og elegant; forfattaren får fram ein historisk forløpar til dei papirlause
20    flyktningane sin situasjon, og lèt den dirre under setningane i resten av romanen. Kanskje lèt eg
      meg lettare begeistre fordi den historiske kunnskapen overraskar meg. Men det er eit liknande grep
      han gjer seinare i romanen når han lèt Samuel vandre forbi Anne Frank-museum i Amsterdam. Sjølv
      om eg kjenner betre til denne delen av historia, opplever eg det ikkje som mindre verknadsfullt.
      Forfattaren overdriv ikkje, men lèt Samuel lese ei brosjyre om Anne Frank i forbifarten. Banda blir
25    ikkje knytte heilt saman, men parallellen opnar like fullt eit skrekkeleg rom å la tankane vandre i.

      De som ikke finnes er eksplisitt politisk på ein måte ein knapt har sett i norsk ungdomslitteratur –
      eller for så vidt i norsk litteratur – på fleire tiår. Styrken til romanen ligg i den skrekkelege realismen,
      men romanen viser samstundes medvit om at den er fiksjon. Forfattaren gjer romanen sin til ein
      minnestad for den vondskapen som framleis finn stad både nær og fjern oss.


                                              Tilpasset fra Eivind Myklebust, www.barnebokkritikk.no (2015)




                                                                    Turn over / Tournez la page / Véase al dorso
                                                   –4–                 M17/2/ABNOR/HP1/NOR/TZ0/XX/T

Tekst C


      Intens eksponering for kvinner endrer holdninger




      Også i verdens mest likestilte land blir kvinner diskriminert.

      [–X–]
      – Diskrimineringen er godt dokumentert. Men hva kan vi gjøre med problemet? Finnes det
      måter å endre normer og redusere diskrimineringen på? spør Andreas Kotsadam, som er
      forsker ved Økonomisk institutt, Universitetet i Oslo. Nettopp dét forsøker han og kollegene
 5    hans å finne svar på. Kotsadam viser til at kvinner er underrepresentert i lederposisjoner, både i
      offentlig og privat sektor.

      – Noe av forklaringen kan være at færre kvinner søker seg til slike stillinger. Men det kan
      også skyldes at menn blir vurdert høyere enn kvinner, selv når kvinnene har de samme
      kvalifikasjonene og ambisjonene som menn.

      [ – 22 – ]
10    For å finne ut i hvilken grad kvinner som søker lederposisjoner, virkelig blir diskriminert, og da
      spesielt kvinner som vil bli ledere i typisk mannsdominerte miljøer, vendte forskerne seg til
      Forsvaret.

      – I denne mannsbastionen eksponeres menn for kvinner på en eksepsjonell måte. Det finnes
      vel knapt noen tilsvarende situasjon i verden hvor kvinner og menn som ikke kjenner hverandre
15    fra før, ikke bare bor i samme hus – men på samme rom over tid, sier han.

      [ – 23 – ]
      Forskerne undersøkte soldater innkalt til førstegangstjeneste i Hæren som deler rom i de åtte
      ukene rekruttperioden varer.

      – Rommet er en viktig enhet. Her lever soldatene sammen, og romkameratene danner et lag
      som løser en lang rekke oppgaver sammen. Bare åtte prosent av soldatene er kvinner, og
20    regelen er at minst to kvinner bor sammen. Det betyr at en stor andel av mennene bor på rene
      mannsrom.
                                                 –5–                 M17/2/ABNOR/HP1/NOR/TZ0/XX/T


     – Etter rekruttperioden gjennomførte vi et eksperiment: De mannlige soldatene ble presentert
     for en hypotetisk, men realistisk, beskrivelse av en kandidat som søker posisjonen som lagleder.
     Navnene (Martin og Ida) var det eneste som skilte kandidatene; for øvrig hadde de identiske
25   kvalifikasjoner.

     [ – 24 – ]
     – Resultatene viser helt tydelig at det å bo og jobbe sammen med en kvinnelig rekrutt på et lag,
     har sterk innflytelse på mennenes oppfatning av kvinnelig lederskap, sier Kotsadam.

     De mannlige soldatene som ikke hadde fått denne eksponeringen, rangerte den kvinnelige
     kandidaten lavere enn den mannlige.

30   – De mennene som hadde bodd og jobbet sammen med kvinner, derimot, diskriminerte ikke
     når de skulle vurdere laglederkandidaten: De syntes kandidatene var like gode uavhengig
     av kjønn. På forhånd trodde jeg at eksponeringen skulle ha en effekt og redusere graden av
     diskriminering, men at den helt skulle forsvinne, overrasket meg.

     Resultatene viser at de usynlige fordommene som står i veien for kvinners muligheter til
35   forfremmelse og nye oppgaver, lett kan bygges ned og kanskje forsvinne helt når alle får mer
     erfaring fra å samarbeide med kvinner.

     Individet trer fram
     – Det vi finner er virkelig spennende, sier forskeren.  [ – X – ]  de atten-nitten år gamle guttene
     kommer inn til førstegangstjeneste i militæret, er de utrolig formbare. Hvis disse ungdommene
40   eksponeres for andre typer mennesker,  [ – 30 – ]  oppdaterer de sine holdninger. Det er
     [ – 31 – ]  de gjennom konkrete erfaringer, har vanskelig for å holde fast på et ideologisk bilde
     av en person. Fordommene knekkes i møtet mellom ulike personer.  [ – 32 – ]  kan det å
     eksponeres for ulike typer av mennesker og se dem som individer, være det som skal til for å
     redusere diskriminering.


                                                Tilpasset fra Trine Nickelsen, www.apollon.uio.no (2015)




                                                              Turn over / Tournez la page / Véase al dorso
                                                     –6–                  M17/2/ABNOR/HP1/NOR/TZ0/XX/T

Tekst D


                               Tekst er verdt å betale for
      Tiden da alt som var godt på nett kunne leses gratis, er på vei mot slutten. Og godt er det.

      Stadig flere aviser tar betalt for innhold på nett. En del lesere reagerer, ikke uventet, negativt på
      dette, og det er lett å forstå. Nettet har i de siste 15 årene lært leserne at gode tekster ikke er verdt
      å betale for. Du får nyhetene gratis, meningene gratis og faktaene gratis. Hvor ordene kommer fra
 5    er det liten grunn til å tenke over. Dette vil mange norske aviser nå at leserne skal avlære.

      Det er jeg glad for. Gjennom 2000-tallet vokste det frem en idé om at amatørskribenter kan
      erstatte profesjonelle skribenter, og gratisinnhold kan erstatte betalinnhold, uten at det går ut
      over kvaliteten. Dette har ført til mye godt, og mediebildet har blitt rikere. Men vi har også lært
      at profesjonelle skribenter kan gå mer i dybden enn amatørene, og at gratisinnhold er en utrygg
10    inntektskilde, spesielt for de minste mediene.

      Mediepyramiden
      Mediebildet er en slags pyramide i tre nivåer: På bunnen har du all den teksten som både skrives
      gratis og gis bort helt gratis, så som blogger, leserkommentarer, Wikipedia-artikler og innlegg på
      sosiale medier. På nivået over har du den teksten som skribenten får betalt for, men som gis bort
15    gratis til leseren. Her finner du tradisjonelt nettavisenes innhold. Øverst finner du innholdet leseren
      selv betaler for, så som papiraviser og bøker – og, framover, stadig flere nettaviser. Øverst er ikke
      nødvendigvis best, men det er her de beste kan utfolde seg mest.

      Amatørdrømmen på 2000-tallet var å forskyve denne pyramiden nedover, ved å gjøre de nederste
      nivåene større, og det øverste mindre. Som blogger har jeg vært en del av denne utviklingen, men
20    jeg har også lært verdien av profesjonelt, betalt innhold. Å skrive tar tid. Å samle faktaene og
      tankene som ligger bak, tar enda mer tid. Penger frigjør tid, og mer penger frigjør mer tid enn lite
      penger. Så enkelt er det. Derfor har du som leser godt av at mediepyramiden forskyves oppover.
      Det gjør at de som har mest å bidra med kan bruke mer tid på å gjøre det.

      Utkonkurrerer de små
25    Dette handler ikke kun om bunnlinjen til store mediekonserner. Det handler også om muligheten
      små, alternative medier har for å vokse frem og konkurrere med de store. Gratis innhold favoriserer
      de store mediene, de som har nok lesere til å tjene på reklame, og som har papirinntekter å falle
      tilbake på.

      Ved at de store tar betalt for innhold på nett, gjør de det også lettere for de små å gjøre det samme,
30    de som trenger det mest. De store brøyter opp de teknologiske veiene, og endrer forventningene til
      leserne, slik at de slutter å tro at gode tekster oppstår av seg selv.

      Statlig innflytelse
      Betalinnhold reduserer også statens innflytelse på mediene. Mange er bekymret over hvor avhengig
      norsk kultur er av pressestøtte og subsidier. Det er jeg også. Jeg tror det sløver de skarpe pennene å
35    leve på offentlige penger – og det gjør nesten alle som skriver profesjonelt i Norge, helt eller delvis.
                                                  –7–                  M17/2/ABNOR/HP1/NOR/TZ0/XX/T


     Min drøm, både som leser og skribent, er en verden hvor det er lett å ta betalt for tekster, og lett å
     betale for dem, og hvor leserne ser på dette som en naturlig ting – like enkelt og naturlig som det er
     å kjøpe e-bøker. En verden hvor det er mulig å starte nye medier og nye skrivekarrierer uten å gjøre
     seg avhengig av staten eller private gaver.

40   Jeg vet ikke hvordan vi kommer dit, men jeg tror det vil bli en verden med bedre journalistikk, og
     bedre tekster. Betaling for nettaviser kan være et skritt på veien. Jeg ønsker lykke til.

                                                    Tilpasset fra Bjørn Stærk, www.aftenposten.no (2013)




                                                               Turn over / Tournez la page / Véase al dorso
                                                 –8–                 M17/2/ABNOR/HP1/NOR/TZ0/XX/T

Tekst E


                                              Lillebror
      Ole fikk en liten bror, men i førstningen tenkte han ikke noe videre på det vesle krypet.
      Veslegutten var bare et nummer i en lang rekke. I forveien hadde Ole seks eldre og to yngre
      søsken. En mer eller mindre var ikke noe merkverdig.

      Men etter hvert ble Ole nokså lei av den yngste, som fikk navnet Per, og det hadde sine gode
 5    grunner. Ole var seks år og altså en stor gutt. Før i verden hadde han vært stolt av å være en
      stor gutt. Nei da, så stor gutt! hadde de sagt og belønnet ham med et stykke sjokolade fordi
      han var stor. Nå var det blitt en helt annen sak: Han skulle være barnepike for Per, fordi han var
      stor, og dra omkring med barnevognen på de gammeldagse, høye hjulene.

      Første gangen var det moro, men han ble snart sint på det lille bestet som skaffet ham så
10    mye bry. Andre gutter plaget Ole fordi han var barnepike, og dessuten hadde han viktige ting
      å stelle med. Det var mange betydelige gjøremål han måtte forsømme når han kjørte omkring
      med skrikhalsen. Arbeidet var tungt også. Han var ikke lang nok til å styre den høye vognen.
      Han kunne ikke på langt nær se over den. Noen ganger hendte det at han gjemte vognen med
      ungen mellom noen busker og dro ut i verden som en fri mann.

15    En dag han var ute og luftet Per, kom det noen andre smågutter og foreslo at de skulle leke med
      vognen. Det var Ole straks villig til. Det hadde ikke før falt ham inn at man kunne få noen moro
      ut av den. De bandt enden av en klessnor om den ene hjulaksen, og tok selv i andre enden
      av den lange snoren. Så stormet de under ville skrål nedover en bakke og var den herligste
      brannutrykning. Den gamle vognen holdt seg merkverdig lenge på hjulene, og huhei! – inntil det
20    lå en stein i veien. Vognen hoppet opp i luften og kom ned igjen på siden, men ungene buldret
      videre med den enda et langt stykke.

      Ole syntes ikke lenger at leken hadde vært riktig god. Det var et hardt arbeid å få vognen i
      stand igjen, for de andre barna løp sin vei, og Ole var for kort. Han langet klærne opp i vognen,
      men kunne ikke se hvordan de kom til å ligge. Til slutt skulle han hive broren opp på toppen av
25    lasset, og det var en stri jobb. Han gråt av anstrengelse og av redsel for mamma.

      På veien hjem diktet han i hop en historie om at han var blitt overfalt av en løve, men da han
      kom så langt at han kunne se huset, undret han på om det var riktig bra med en løve. Han
      grublet på andre dyr, ustyrlige okser, hingster og geitebukker, men da han nådde helt fram til
      døren, bestemte han seg for en hund av middels størrelse.

30    Moren godtok historien om hunden, og da angret Ole på at han ikke hadde forsøkt seg med
      løven.


                                             Tilpasset fra Aksel Sandemose, Dans, dans Roselill (1965)
