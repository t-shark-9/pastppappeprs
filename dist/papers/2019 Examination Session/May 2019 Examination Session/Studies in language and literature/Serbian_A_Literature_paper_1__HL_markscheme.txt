M19/1/AXSER/HP1/SCC/TZ0/XX/M




            Marking notes
       Remarques pour la notation
        Notas para la corrección

                  May / Mai / Mayo de 2019


              Serbian / Serbe / Serbio
        A: literature / littérature / literatura


                         Higher level
                       Niveau supérieur
                        Nivel superior

                  Paper / Épreuve / Prueba 1




4 pages/páginas
                                      –2–              M19/1/AXSER/HP1/SCC/TZ0/XX/M



No part of this product may be reproduced in any form or by any electronic
or mechanical means, including information storage and retrieval systems,
without written permission from the IB.

Additionally, the license tied with this product prohibits commercial use of
any selected files or extracts from this product. Use by third parties,
including but not limited to publishers, private teachers, tutoring or study
services, preparatory schools, vendors operating curriculum mapping
services or teacher resource digital platforms and app developers, is not
permitted and is subject to the IB’s prior written consent via a license. More
information on how to request a license can be obtained from http://
www.ibo.org/contact-the-ib/media-inquiries/for-publishers/guidance-for-
third-party-publishers-and-providers/how-to-apply-for-a-license.

Aucune partie de ce produit ne peut être reproduite sous quelque forme ni
par quelque moyen que ce soit, électronique ou mécanique, y compris des
systèmes de stockage et de récupération d’informations, sans l’autorisation
écrite de l’IB.

De plus, la licence associée à ce produit interdit toute utilisation
commerciale de tout fichier ou extrait sélectionné dans ce produit.
L’utilisation par des tiers, y compris, sans toutefois s’y limiter, des éditeurs,
des professeurs particuliers, des services de tutorat ou d’aide aux études,
des établissements de préparation à l’enseignement supérieur, des
fournisseurs de services de planification des programmes d’études, des
gestionnaires de plateformes pédagogiques en ligne, et des développeurs
d’applications, n’est pas autorisée et est soumise au consentement écrit
préalable de l’IB par l’intermédiaire d’une licence. Pour plus d’informations
sur la procédure à suivre pour demander une licence, rendez-vous à
l’adresse http://www.ibo.org/fr/contact-the-ib/media-inquiries/for-publishers/
guidance-for-third-party-publishers-and-providers/how-to-apply-for-a-
license.

No se podrá reproducir ninguna parte de este producto de ninguna forma ni
por ningún medio electrónico o mecánico, incluidos los sistemas de
almacenamiento y recuperación de información, sin que medie la
autorización escrita del IB.

Además, la licencia vinculada a este producto prohíbe el uso con fines
comerciales de todo archivo o fragmento seleccionado de este producto. El
uso por parte de terceros —lo que incluye, a título enunciativo, editoriales,
profesores particulares, servicios de apoyo académico o ayuda para el
estudio, colegios preparatorios, desarrolladores de aplicaciones y
entidades que presten servicios de planificación curricular u ofrezcan
recursos para docentes mediante plataformas digitales— no está permitido
y estará sujeto al otorgamiento previo de una licencia escrita por parte del
IB. En este enlace encontrará más información sobre cómo solicitar una
licencia: http://www.ibo.org/es/contact-the-ib/media-inquiries/for-publishers/
guidance-for-third-party-publishers-and-providers/how-to-apply-for-a-
license.
                                               –3–              M19/1/AXSER/HP1/SCC/TZ0/XX/M


1.   Dovoljan i dobar književni komentar će:
     • prepoznati da je pripovedanje u trećem licu/sveznajući pripovedač (pripovedač ponekad
       priča iz perspektive likova)
     • uočiti da odlomak počinje in medias res, opisom nekih stanara staračkog doma – pažnja
       pripovedača će se usmeriti brzo na Mirnu (i na Đorđa, donekle)
     • istaći značaj mesta i vremena odigravanja ovog odlomka – starački dom se nalazi preko
       puta srednje škole, gde srednjoškolci igraju košarku a njihove vršnjakinje ih gledaju (i
       stanari doma ih gledaju) – što u velikoj meri omogućava uvođenje/uobličavanje tematsko-
       motivskog kruga
     • prepoznati značaj opisa, koji je dominantna forma pripovedanja u ovom odlomku, naročito
       u oblikovanju Mirne (glavni lik) – ona skroz oživljava pred nama uz pomoć detaljnih opisa
       njene pojave: figure i idiosinkratičnih pokreta
     • analizirati, bar ovlaš, kako su vreme i mesto dešavanja radnje iskorišćeni da se oblikuju
       glavne teme ovog odlomka: starost kao degradacija života i žudnja za izgubljenom
       mladošću i slobodom (starački dom nalikuje na zatvor)
     • analizirati kako autor veoma uspešno koristi jezik da kreira ritam i atmosferu u datom
       odlomku – delovi u kojima dominira akcija/upotreba glagola su jukstaponirani sporim,
       statičnim delovima u kojima dominira upotreba prideva (”sedamnaestogodišnje,
       osamnaestogodišnje primerke ljudske rase koji izvode troskoke, skok šuteve, asistencije,
       zakucavanja.”; vs. “Mirna sedi na balkonu, pored Đorđa, pored Sedora, pored ostalih
       drevnih sedećih statua okrenutih suncu kao izvoru novog života. Mirna sedi sa laktovima
       delikatne, negovane kože, naslonjenim na ogradu...”)

     Jako dobar i odličan književni komentar će možda i:
     • analizirati upotrebu stilskih figura i kako ih autor koristi u uobličavanju glavnih tema –
       piščeva upotreba kontrasta: mladi/stari ljudi, pokret/aktivan život na otvorenom
       prostoru/nepokretne figure u zatvorenom prostoru (nalik zatvoru), bezbrižnost
       mladosti/težina starog doba; terasa se koristi kao pozornica gde se odvija život starih ljudi
       – terasa je otvorena, ali njena metalna ograda sugeriše da su stari ljudi u domu
       metaforički iza rešetaka, kroz koje gledaju život koji teče preko puta njihovog doma (jedna
       od glavnih tema je kako život sa starošću degradira – ljudi iz doma mogu samo da gledaju
       kako puni život teče mimo njih)
     • analizirati kako su prostor i vreme odvijanja radnje iskorišćeni da se dočara izvesno
       osećanje napetosti – Mirna, sedeći na terasi, netremice gleda mlade košarkaše dok
       Đorđe, jedan od stanara u domu, gleda u Mirnu (žudeći za njom); sledeća tenzija je kad
       Mirna ostaje na balkonu uprkos hladnoći, što završava promrzlinama na njenim nožnim
       prstima
     • osvrnuti se detaljnije na upotrebu opisa i blage ironije koja opise prati – Mirnino dugotrajno
       šminkanje, koje se opisuje u najsitnije detalje, se koristi ironično da bi se pokazalo koliko
       je ovo njeno šminkanje besmisleno, jer mladi sportisti uopšte nisu ni svesni njenog
       postojanja (“Mirna diše ubrzano i uzbuđeno, s vremena na vreme prebacivši nogu preko
       noge… Mirna se temeljito priprema za svaki izlazak. Uvek ima precizno uređenu frizuru,
       kosu ofarbanu u kestenjasto, … burgundi ruž na još uvek punim usnama.”)
     • uočiti kako su likovi u odlomku mahom uobličeni kroz opise njihovih tela i pokreta/gestova
       (“golišavi sportisti se grle slaveći”, “izlažu svetlosti svoje malene stomake”, “grudi prete da
       iskoče iz premalih majica na bretele”, itd.); skoro da i nema pomena njihovog unutrašnjeg
       života (izostaju psihološki portreti likova)
     • uočiti kako se ritam odlomka kreira upotrebom ponavljanja, što na momente prozne
       delove prevodi u poetsku prozu (“Pogledaj mene jednom. Mene jednom pogledaj. Ne
       samo tu decu preko puta. Pogledaj i mene. Bar jednom.” “Svoje malo boso stopalo
       pažljivo pohranjeno u plastičnu sandalu izbaci van površine balkona, kroz rešetke” je
       ponovljeno dva puta u odlomku, sa minimalnim izmenama)
                                               –4–              M19/1/AXSER/HP1/SCC/TZ0/XX/M


     • osvrnuti se detaljnije na upotrebu drugih stilističkih figura i sa kakvim su uspehom
       iskorišćene (npr. metafora “presto od trske” se koristi da pokaže kako Marina sebe
       doživljava kao kraljicu tog balkona, što je dodatno podriveno ironičnom upotrebom trske
       kao materijala za njen presto; poređenje “strpljivo, kao predatori”; paralelizam “Gutajući je
       očima, on guta sopstvene reči” )
     • uočiti da je uzrok Mirnine povrede, koja se pominje na samom početku (“Njeni nožni prsti
       su umotani u debeli sloj gaze i zavoja”) dat tek na samom kraju odlomka, upotrebom
       flešbeka, u poslednjoj sceni
     • protumačiti kako je poslednja scena (“zimska scena”) uvedena da bi se podcrtala Mirnina
       opsesija i njen pogled na život – život nema smisla ako ne možemo, bar donekle, da
       uživamo u mladosti i lepoti koju sami više ne posedujemo


2.   Dovoljan i dobar književni komentar će:
     • ukazati na lirsko ja u prvom licu i metričke karakteristike pesme (slobodni stih sa tek
       ponekom rimom, odsustvo strofa)
     • pokazati razumevanje značaja naslova: pitanja iz naslova su retorička, i upućena
       roditeljima pesničkog subjekta (posveta na početku pesme glasi “majci i ocu”) – roditelji su
       verovatno mrtvi, ali to se nigde eksplicitno ne navodi
     • navesti koji je glavni tematsko-motivski krug pesme: tema usamljenosti lirskog subjekta,
       strah da će ostati sama u okrutnom svetu (“ne ostavljajte me sad u neugodnoj ćutnji/sa
       nepoznatim ljudima i misleći da ću se snaći”), nostalgija za vremenima koja su davno
       prošla, roditeljska ljubav
     • primetiti da je ponavljanje uspešno iskorišćeno da podcrta emotivni fon/ton pesme (“recite,
       kuda sad, sa naučenim koracima/kuda sad, jer svuda okolo rastvara se magla”) i da
       naglasi šta je glavno pitanje, koje lirsko ja postavlja u poslednja dva stiha (“nije li to ta
       ozbiljnost sveta/nije li to taj takozvani život?”)
     • donekle analizirati upotrebu drugih stilskih figura i koliko su uspešno iskorišćene (naročito
       metafore i poređenja, kao što su sledeća dva primera “rastegnuta je kao zvuk harmonike i
       plaha moja hrabrost”, “vi, što ste preslišali moju mladost kao stari album”)
     • pokušati da donekle protumači neke od poetskih slika koje su uobličene tako da prenesu
       čitaocu kako se pesničko ja oseća u svetu (“i sve je manje vazduha između ovih kuća što
       se vrte/dok okolo strmoglavce padaju neki što su mi nalik”)

     Jako dobar i odličan književni komentar će možda i:
     • analizirati u više detalja bogatstvo pesničkih slika i njihovo moguće značenje (“vi isti, sa
       fotografija Venecije, Praga/sa zajedničkih karti što mirišu na so i maslinovo ulje”)
     • istaći na koji način pesnikinja koristi jezik – naročito njena upotreba negativnih
       atributa/prideva, da bi uobličila emotivni fon koji će dominirati prvim delom pesme
       (neugodna ćutnja, utopljena u strah, stideti se svoje nežnosti, etc.)
     • pokušati da protumači neka zatamljena mesta i pesničke slike koje su teže za
       interpretaciju, kao što je npr. “dobrostojeća mòra/naslonjena na moju dušu kao posečeni
       hrast” ili ambivalentni stihovi, u kojima se sugeriše kako su za roditelje pesničkog ja njene
       ljubavi bile “tek samo stvari/ omeđene vlagom, tugom, i svešću da će proći”
     • prepoznati promenu tona na sredini pesme, kad lirski subjekt počinje da evocira slike iz
       detinjstva – atribucija je sada pozitivna i ton je mekši, više spokojan nego elegičan (“ipak,
       popodnevni mir, topli dlan popodnevne kiše”)
     • obratiti pažnju na temu roditeljske ljubavi (kako su roditelji bili važne figure za lirski
       subjekt, kako se ona osećala sigurno dok su oni bili s njom) i možda dati svoje viđenje ove
       teme
     • ponuditi ubedljivo čitanje poslednjih stihova (“oni gradovi, ona mora, one godine/nije li to
       ta dobrostojeća mòra/naslonjena na moju dušu kao posečeni hrast/zbog koje samoća,
       ova obična, decembarska, večernja/napada moju adresu i uvlači se u otvorene knjige/nije
       li to ta ozbiljnost sveta/nije li to taj takozvani život?”) – lirski subjekt traži odgovore na
       večna/univerzalna pitanja: gde se krije smisao, kako izgleda pun/smislen život?
