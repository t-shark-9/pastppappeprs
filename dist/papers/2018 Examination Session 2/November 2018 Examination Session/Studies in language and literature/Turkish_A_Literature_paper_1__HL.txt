N18/1/AXTUR/HP1/TUR/TZ0/XX




Turkish A: literature – Higher level – Paper 1
Turc A : littérature – Niveau supérieur – Épreuve 1
Turco A: literatura – Nivel superior – Prueba 1

Tuesday 13 November 2018 (afternoon)
Mardi 13 novembre 2018 (après-midi)
Martes 13 de noviembre de 2018 (tarde)

2 hours / 2 heures / 2 horas


Instructions to candidates
yyDo not open this examination paper until instructed to do so.
yyWrite a literary commentary on one passage only.
yyThe maximum mark for this examination paper is [20 marks].

Instructions destinées aux candidats
yyN’ouvrez pas cette épreuve avant d’y être autorisé(e).
yyRédigez un commentaire littéraire sur un seul des passages.
yyLe nombre maximum de points pour cette épreuve d’examen est de [20 points].

Instrucciones para los alumnos
yyNo abra esta prueba hasta que se lo autoricen.
yyEscriba un comentario literario sobre un solo pasaje.
yyLa puntuación máxima para esta prueba de examen es [20 puntos].




                                                                                             8818 – 0209
     4 pages/páginas                                     © International Baccalaureate Organization 2018
                                                      –2–                   N18/1/AXTUR/HP1/TUR/TZ0/XX

Verilen pasajlardan biri hakkında edebi eleştiri yazınız:

1.

                                                           Ses

                 Faik Bey. Geniş caddelerden birine koşut, çıkmaz bir sokakta oturuyor. Şehir önem
          kazandıktan hemen sonra yapılmış, yeni şehirle birlikte yapılmış, dolayısıyla bu genç şehirde
          eski sayılabilecek, hele şimdilerde, benzerleri birer birer yıkılıp yerlerine yeni moda, birörnek
          yapılar dikildikçe yalnızlığı iyice ortaya çıkan bir apartmanda. Şehrin içine düşeceği çılgınlık da,
      5   bu yapının hayatta kalacağı da hesap edilmiş sanki; apartman, aslında caddeden uzak olan
          sokağın da en korunaklı köşesine kondurulmuş. Ya da en kuytu.
                 […]
                 Apartmanı müteahhide verme tasarısını anlatan ev sahibine de içinden küfretmişti ya,
          adam kiracısını iyi tanıdığından, içinden geçeni okumuş, kem küm edip konuyu kapamıştı.
          Günler sonra tekrar açacak gibi olduğunda da, Faik Bey’in üstüne bir ataklık gelmişti, kendisinin
     10   bile şaşırdığı bir ataklık. Uzun bir söylevle, tasarının yanlışlığını anlatmıştı adama. Hadi
          yanlışlığı bir yana, bu güzelim apartmanı yıkıp yerine, yeni çirkin bir şey diktirmek ayıptı, yakışık
          almazdı.
                 Ev sahibi Rıfkı Bey’in hali vakti yerindeydi. Üç apartmanı vardı, üstelik ikisi merkezi
          yerde. İkisi müteahhide, yenileri yapılmak üzere verilecek, biri… kalsın. Evet, kalsın. Tamam,
     15   üstelemeye lüzum yok. Zaten yeri de…
                                                               ***
                 Faik Bey’in kapı zili iki kere çaldı. İki kere, kesik kesik, ama ısrarlı. Önce dondu kaldı
          Faik Bey: Kim? Bu saatte kim? Kuşluk vaktiydi, kapıcı servisini yapmıştı. Yapmış mıydı sahi
          (bazen gecikirdi çünkü, tembel olduğundan), yapmıştı işte, aldırdığı peyniri iyice yıkayıp
          buzdolabına koyduğunu hatırladı. Peki kim? Üstelik zili? Herkes bilirdi ki o evin zili çalınmaz,
     20   kapısı hafifçe tıklatılır. Baro dergisinin son sayısını masanın üstüne bıraktı, ellerinin titremesini
          görmezden gelmeye çalışarak kapıya seğirtti. Ayaklarını yere sağlam bastı, besmele çekti,
          üstteki kilit inat etti, bir besmele daha, alttaki kolaydı, şrak diye açıldı.
                 “Buyurun?”
                 Faik Bey’in sesinde o tını vardı artık. Karar okuduğu ses, gençlik sesi. Ev köhneleştikçe,
     25   gecenin uğultusu yükseldikçe gırtlağından içeri kaçmış, ancak yabancıların karşısında, böyle
          kendini toparlayabilirse geri dönen o davudi ses.
                 Sesi, istediği etkiyi yarattı ziyaretçide. Adam, Faik Bey’in titremesini, çarpıntısını gizlemeye
          çalıştığını fark etmedi, tekmil verir gibi tanıttı kendini.
                 “Emekli Deniz Astsubay Şamil Sırmacı!”
     30          Güleç yüzlü bir adam.
                 “Buyurun?”
                 “Efendim, biz alt kata, ev sahibinin boşalttığı daireye taşındık geçen gün… Saygılar…
          Rıfkı Beyler sitayişle söz etmişlerdi sizden… Ben de, tanışalım diye…”
                 Faik Bey elini uzattı, “Hoş geldiniz, güle güle oturun,” dedi. “Teveccüh göstermiş Rıfkı Bey;
     35   biz onunla çocukluk arkadaşıyız.”
                 Şamil Sırmacı biraz gevşedi. Evden yayılan kokuyu aldı. Naftalin, toz, yaşlı adam.
                 “Tamam işte, sizi ne kadar sevdiği belli efendim, hatırınızı kıramamış, apartmanı
          yıktırmaktan vazgeçmiş…”
                 Faik Bey gafil avlanmış olduğundan, salonun kapısını kapamayı unutmuştu; tanışma
     40   töreni, çarpan kapının sesiyle bölündü. Şamil Astsubay’ın yüzü seğirdi, belli belirsiz; Faik Bey
          terliğinin içinde ayak parmaklarını kıvırdı.
                 “Yıktırmak değil,” dedi, “müteahhide verecekti.”
                                                –3–                   N18/1/AXTUR/HP1/TUR/TZ0/XX

            “Yani işte,” diye geveledi Şamil Sırmacı, elini kolunu nereye koyacağını bilemedi. Artık
     sözünü sürdürebilmesi için Faik Bey’in bir şeyler sorması gerekiyordu, sözgelimi daha önce
45   nerede oturuyorlarmış, nerede görev yapmış, hanımı nerede… Ama işte, o kapı sesinden sonra
     Faik Bey ayak parmaklarını kıvırıp kaldı.
            […]
            Rıfkı ile Faik çocukluk arkadaşıydılar aslında. Arkadaş da denemez ya, işte Faik’le ne
     kadar arkadaş olunabilirse o kadar. Elli yıl önce Rıfkı’nın adı ‘ev sahibinin oğlu’ idi Faiklerin
     evinde; Faik, Rıfkı’dan söz etmezdi çünkü. Tanışırlar mıydı? Evet ama, bahçede, okulda,
50   kapıda karşılaşırlardı, o kadar. ‘Ev sahibinin oğlu’ dendi mi kimden söz edildiğini anlardı Faik:
     O haylaz çocuk. Tembel. Karnesinde orta bile var. Rıfkı ise ürkerdi berikinden. Büyüyünce,
     önemsememeye başladı.
            Faik liseyi bitirince İstanbul’a gitti, okulu bitirince de hep taşrada görev yaptı. Emekli olup
     döndüğünde, annesi de babası da yoktu artık. ‘Ev sahibinin oğlu’nu ilk gördüğünde, sevinç
55   değilse de, tatlı bir duygu geçti içinden, bir sıcaklık duydu. “İnsan sılaya dönüp kimi şeyi, kimi eşi
     dostu yerinde bulunca seviniyor,” dedi. Birbirlerine ‘Bey’ dediler, bu da hiç tuhaf kaçmadı. Zaten
     ismiyle çağırdığı kimse yoktu ki, ‘ev sahibinin oğlu’na (yeni ev sahibine) ‘Rıfkı’ desin. Kendisiyse,
     ta çocukluğunda ‘Faik Bey’di zaten, ta o zaman bile ona ‘Faik Bey’ dense yeriydi.
            Ev sahibi –Faik Bey’in gözünde– becerikli, hayatta başarılı, Faik Bey de –Rıfkı
60   Bey’in gözünde– okumuş adamdı. Faik Bey becerikli adamlardan, Rıfkı Bey de okumuş
     adamlardan pek hazzetmezdi ama, aşinalığın sağladığı güvence, birbirlerinden duyabilecekleri
     hoşnutsuzluğa engel oluyordu. Yaşları gereği aralarında var olması beklenen mesafe de, iyi bir
     tampondu artık; gecikmiş selamlar verdiler birbirlerine. “Günaydın Faik Bey”, “Nasılsınız Rıfkı
     Bey”…
                                                           ***
65          “Yalnız, hiç sokağa çıkmadığını da hesaba kat,” diye yeni kiracısının sözünü kesti Rıfkı
     Bey. Girişteki gül ağacını okşadı, arka bahçeye geçtiler. Eski apartmana uğramadan olmuyordu.
     Bahçenin bakımı, kapıcıyla konuşulacak konular, eh, hiç bitmeyen onarımları denetleyecek
     başka kimse de yok… Hep Faik Bey’in yüzünden. Şimdi pırıl pırıl, bakımlı bir apartman olabilirdi
     burada; buysa, köhneliğiyle diğerlerinin arasında hemen belli oluyor, utandırıyor insanı. Oturdun
70   kaldın madem, bari burnunu çıkar da biraz işle güçle ilgilen. Sahiplenmeye gelince, benden çok
     ev sahibisin.
            […]
            Apartmanı müteahhide vermeme kararına gelince, o kararı kimin aldığını gerçekte ne
     kendisi biliyordu, ne karısı, ne de Faik Bey. Biri sorsa, “Faik Bey’i kıramadım, olacak iş değildi,”
     derdi gerçi, “adam eski komşumuz.” Hayriye Hanım ise, eşe dosta bunu kendi tasarrufu gibi
75   anlatmayı seviyordu nedense: “İlk göz ağrımız canım, gelin gittiğim ev. Her şey para mı yani?
     Rıfkı’ya kalsa…” Faik Bey, arka bahçeye karşı çayını içerken, ev sahibini ikna ettiği o uzun
     konuşmasıyla övünüyordu için için. Güzel, değerli yapıyı koruyordu o, geçmişine duyduğu
     saygıdan. Yoksa, nasılsa kiracı değil miydi, buradan çıkar, başka yere taşınırdı.

      h2o kitap tarafından Eylül 2017’de yayınlanan Cem Atbaşoğlu’nun İKİ DE BİR cildinde Ses adlı
                  kitabın, “Ses” adlı öyküden; cildin 99, 101, 102, 104, 106. sayfalarındaki paragraflar.




                                                             Turn over / Tournez la page / Véase al dorso
                                     –4–                  N18/1/AXTUR/HP1/TUR/TZ0/XX

2.

                          incelmeye ne yardım eder

          erken uyanmak incelmeye yardım eder
          ekmeğe ekmek demek
          hiç düşünülmedik şeyleri keşfetmek
          geri geri yürümek de öyle sırtüstü
     5    kuş diliyle sevgilim demek tazece
          marketten çıkarken kopmuş bir topuk bulsan sahibini aramak
          kitap aralarında gülibrişim kurutmak
          bunlar bunlar incelmeye yardım eder

          kalem ve kâğıtla yazmak bir de
     10   suyu bardağın gözüyle içmek
          insan neden çok her yerde
          elmayı çöpünden ısırırken
          savaşın kötülüğünü düşünmek
          artım tablosunu değil
     15   çıkarım tablosunu bilmek de incelmeye yardım eder

          ben öğlenleri ağaçlar altında yürürüm
          yaprak alırım elime atkestanesi alırım
          her yerde düşmüş bir şey hep vardır
          kırılmış bir kalbi bulup sevmek de incelmeye yardım eder

                                                               Ömer Erdem, kitap-lık (2017)
