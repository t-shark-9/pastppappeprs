M14/1/AXICE/HP1/ICE/TZ0/XX




      22140101

ICELANDIC A: LITERATURE – HIGHER LEVEL – PAPER 1
ISLANDAIS A : LITTéRATURE – NIVEAU SUPÉRIEUR – ÉPREUVE 1
ISLANDÉS A: LITERATURA – NIVEL SUPERIOR – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2214-0101                                                                                 4 pages/páginas
                                                           © International Baccalaureate Organization 2014
                                                        –2–                   M14/1/AXICE/HP1/ICE/TZ0/XX

Skrifaðu bókmenntagreiningu um annan af eftirfarandi textum:

1.

                   Fortíðin veldur mér ekki lengur hjartasorg. Ekki eins og hún gerði. Það er langt
            því frá. Maður fær sigg á hjartað. Hygg ég. Svo tekur það alveg yfir. Siggið. Þar til pumpan
            er að mestu leyti orðin að seigum klumpi. Þá slær það ekki lengur og maður deyr. Ég hef þann
            skilning á hjartanu. Hvað fortíðinni viðkemur lýgur hún. Það er ekki þar með sagt að hún sé lygi.
      5     Hún hefur ekki þann ásetning. Nei, hana langar bara að fylgja okkur. En til þess að hún megi gera
            það verðum við að ná við hana einhverju samkomulagi. Sameiginlegum skilningi. Jafnvel reglu.
            Hún brýtur þær auðvitað eins og ekkert sé. Sumir eiga sér þannig fortíð að á endanum gefast þeir
            upp á því að hafa hana í eftirdragi og hreinlega hætta að vera til.
                   Ég velti þessu fyrir mér. Þegar ég sit hér á fremsta kirkjubekknum í gömlu kirkjunni og virði
     10     fyrir mér líkkistuna hans bróður míns. Hans Tómasar. Mæni meira að segja út undan mér til að
            sjá hvort ég komi auga á fortíðina hans. Í öllu falli einhverja fylgju. Litla systir mín var sérstök.
            Hún var falleg á sinn sérstaka hátt en það er ekki til mynd af henni. Ekki ljósmynd eða teikning.
            Fyrir utan þá sem er í huga mér. En hún er auðvitað engu lík. Það er búið að skola hana upp
            úr hugsunum heillar mannsævi. Minnar. Í hugskoti sem hefur séð fylli sína reynist mér sífellt
     15     erfiðara að rifja hana upp. Hún er í móðu eins og svo margt annað sem ég hef gleymt, hvort sem ég
            kæri mig um það eður ei. Ég man ekki hver það var af dýrlingunum, þeir eru svo margir, sem vakti
            máls á spurningunni hvernig maður myndi þekkja aftur ástvini sína á efsta degi. Var nokkur leið til
            að vita hvaða mynd þeir tækju á sig í framhaldslífinu? Ég myndi þekkja systur mína umsvifalaust.
            Án þess að vita lengur hvernig hún lítur út. Líkami minn man lítinn líkama hennar og hvernig
     20     hann skalf í fanginu á mér. Ég man útstæða bringu hennar, stórt og dálítið afmyndað höfuð hennar.
            Granna handleggina sem læstu sig utan um hálsinn á mér og kræklótta fingurna sem hún kreppti í
            kaldri nóttinni í Dimmuvík.
                                                                   *
                   Ég sé pabba fyrir mér. Ég á auðvelt með það. Ég sé hann fyrir mér eins og ég sé hann
            fyrir mér. Myndin af honum þarf ekkert endilega að vera rétt. Ég sé fyrir mér vangasvip hans
     25     og lítil augun. Ég sér fyrir mér innfallnar kinnar hans. Lófa hans eins og stóra spaða á grönnum,
            sinaberum höndunum. Þannig sé ég hann. Núna. Og ég sé hann fyrir mér þar sem hann stendur
            inni í litla fjárhúsinu sem er sennilega byggt á rústum gamals torfbæjar eða verbúðar. Það er bara
            á einum punkti, á einum stað þar sem fullorðinn maður getur staðið uppréttur inni í fjárhúsinu.
            Innst í horninu. Þar stendur hann og starir inn í vegginn. Hann er alblóðugur og gefur frá sér lágt
     30     og hvæsandi ýlfur. Sem sker í eyrun. Kannski er hann að gráta en ef hann grætur er það í fyrsta
            skipti sem ég heyri hann gera það. Í fyrsta skipti sem einhver annar heyrir grát í Dimmuvík,
            annar en sá sem grætur sjálfur. Víkin er nefnilega þannig að maður heyrir ekki grát annarra.
            Sumir staðir eru þannig. Hafa sína sérvisku. Sums staðar rignir eiginlega alltaf. Þrátt fyrir að það sé
            sól annars staðar. Sums staðar er alltaf logn. Það má bara ganga að því sem vísu. Þetta vita allir en
     35     enginn talar neitt sérstaklega um það. Litla systir mín grætur aldrei svo að ég heyri. Og ég er næstum
            því með henni allan sólarhringinn. Það er eiginlega bara þegar ég er sofandi sem ég lít af henni.
            En þá er hún alltaf sofnuð. Ekki grætur hún í svefni. Ég hef ekki orðið vör við það að minnsta
            kosti. Og ekki grætur hún þegar hún dettur og meiðir sig. Nei, það er enginn grátur í Grimmuvík.




2214-0101
                                                      –3–                   M14/1/AXICE/HP1/ICE/TZ0/XX

            Ekki pláss fyrir hann. Of margt annað að gera. Kannski er það eiginlega ekki hægt. Gráturinn
   40       hans pabba er þannig. Hljóðið sem hann gefur frá sér er ekki af þessum heimi. Sem samanstendur
            af fjörunni, dálitlum túnbletti í kringum bæinn, hrauninu og fjallinu fyrir ofan okkur. Svo er
            pabbi líka svo stjarfur í framan og eitthvað svo dofinn allur að það er eins og eitthvað annað eigi
            grátinn hans. Ekki hann sjálfur. Líkt og hann streymi út úr honum fyrir tilstilli einhvers annars.
            Eins og hann sé lúður eða flauta. Að raddbönd hans framkalli þetta hljóð sem kemur út úr honum
   45       í óþökk hans. Eins og hiksta. Ég læðist aftur út úr fjárhúsinu og vona að hann hafi ekki orðið
            mín var.

                                                                 Jón Atli Jónasson, Börnin í Dimmuvík (2013)




2214-0101                                                      Turn over / Tournez la page / Véase al dorso
                         –4–                  M14/1/AXICE/HP1/ICE/TZ0/XX

2.

                         Bolti

                 Mig langar svo mikið
                 að opna á þér magann
                 og fylla þig af dóti
                 alls konar dóti
             5   samt ekki of stóru
                 bara litlu sem kemst.

                 Ég set í þig tannbursta
                 túrtappa og teskeið
                 krumpaða miða
            10   með krassi og kroti
                 munnhörpu í d-dúr
                 og perlur úr plasti
                 pinna og nælur
                 og greiðu sem glansar
            15   gulllitað armband
                 og einn lítinn bolta
                 einn lítinn bolta
                 sem minnir á haus.

                 Ég treð þessu í þig
            20   og loka þér aftur
                 með saumnál og tvinna
                 og svo ferðu út
                 og krakkar á götunni
                 benda og hlæja
            25   óléttur maður
                 þau hrópa og kalla
                 en þú kemur aftur
                 með dropa í augunum
                 bíddu, ég segi
            30   og sæki okkur hníf.

                 Svo opna ég magann
                 og tíni fram dótið
                 og út kemur bolti
                 með starandi augu
            35   hann skoppar á gólfinu
                 og rúllar í burtu
                 einn lítill bolti
                 sem minnir á haus.

                                    Þórdís Björnsdóttir, Ást og appelsínur (2004)



2214-0101
