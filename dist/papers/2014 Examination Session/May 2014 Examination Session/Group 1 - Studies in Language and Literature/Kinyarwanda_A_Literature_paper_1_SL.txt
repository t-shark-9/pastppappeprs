M14/1/AXKIN/SP1/KIN/TZ0/XX




      22140571

KINYARWANDA A: LITERATURE – STANDARD LEVEL – PAPER 1
RWANDA A : Littérature – NIVEAU MOYEN – ÉPREUVE 1
KINYARWANDA A: LITERATURA – NIVEL MEDIO – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2214-0571                                                                                   4 pages/páginas
                                                             © International Baccalaureate Organization 2014
                                             –2–               M14/1/AXKIN/SP1/KIN/TZ0/XX

Andika kuri umwe gusa mu myandiko wahawe. Mu gisubizo cyawe ugomba kugira icyo uvuga ku bibazo
bikuyobora wahawe.

1.

                                   Umugore “Nyiramwiza”

                             Mbabarira muvandimwe,
                             Ntugire ngo ndatukana
                             Ntuka umugore “Nyiramwiza”
                             Dusangiye umugabo!
                         5   Oya rwose oya mama.

                             Ntukeke ko ururimi rwanjye
                             Rwashegeshwe n’ishyari
                             Yego simpakana nsemba
                             Agashyari karinganiye
                        10   Ko ndagafite nk’umuntu.

                             Ntibiba ari byiza kubeshya,
                             Twese burya tugira agashyari
                             Kakuzamo utabishaka rwose
                             Nk’abazimu babandi bakaze
                        15   Batera ubuganga bukomeye.

                             Mbega nyiramwiza nsangiye
                             Nsangiye na we umugabo
                             Wahita umugirira impuhwe!
                             Amabere yamwumiyeho rwose
                        20   Ameze nk’ayizingiye mu rukoba!

                             Huuu! Benewacu mwe
                             Bimeze gute ko mbona
                             Abakecuru b’iki gihe cy’ubu
                             Bashaka kwitwara rwose
                        25   Nk’udukumi dutoduto!

                             Umugore dusangiye umugabo
                             Iyo agenda wagira ngo mbese
                             Ni igicucucucu cye kigenda
                             Ntushobora kumva na gato
                        30   Imirindi y’intambwe ze.

                             Agaragara nk’uwarwaye
                             Akaremba igihe kirekire
                             Mu by’ukuri yarazonzwe
                             Kuzongwa ibi byo gupfa
                        35   Ntajya akora ku munywa!


2214-0571
                                                 –3–                 M14/1/AXKIN/SP1/KIN/TZ0/XX


                                Ngo mama ntashaka kubyibuha
                                Ngo muganga yarabimubujije
                                Erega ngo umugore w’ihogoza
                                Agomba kuba urudodo nka ba madamu
                           40   B’uruhu rwera, shenge rwera de!

                                                       N A Ashimwe, Nyiramwiza wanjye, Kigali (2007)


      (a)   Wavuga iki ku buryo umusizi agaragaza imiterere ya “Nyiramwiza”?

      (b)   Gira icyo uvuga ku buryo umusizi akoresha iminozanganzo cyane ininura muri iki gisigo.




2214-0571                                                Turn over / Tournez la page / Véase al dorso
                                                       –4–                 M14/1/AXKIN/SP1/KIN/TZ0/XX

2.

                                             Uguhiga ubutwari muratabarana

                       Kera cyane muri umwe mu midugudu y’u Rwanda habayeho umugabo w’indyarya,
                ubucakura n’amayeri menshi witwa Semuhanuka abyara umuhungu maze amwita Muhanuka.
                Abaturanyi be baramwangaga kubera ibibazo bitagira urugero yabatezaga yifashishije imitwe ye.
                Igishekeje ni uko bamwe bibwiraga ko yenda azageraho akareka izo ngeso ze mbi maze akaba
      5         umugabo koko ukuze nk’uko n’ubundi yari amaze kuba umusaza. Si uko rero byagenze kuko uko
                yakuraga mu myaka yarushagaho ahubwo kugira amayeri n’amanyanga utabara.
                       Maze uyu mugabo abigira akurusho igihe yafataga umwana ubwe yibyariye akamwigisha
                uburyo azaba umubeshyi nka we. Ni yo mpamvu Semuhanuka yari yaratongereye umuhungu we
                akiri ikibondo rwose ko ubwenge n’ubuhanga bihebuje ari ukumenya kubeshya.
     10                Bamaze umwanya, umuhungu ajya kwihagarika; asubira mu nzu aza asigasiye umutwe mu
                biganza bye, ataka cyane rwose aboroga birengeje urugero. Se aramwegera maze aramubaza
                ati: “Uratakishwa n’iki ko kuva iriya kure numvise induru yabaye ndende wa gahungu we?”
                Undi aramusubiza mu ijwi ribabaye cyane ririmo amakaraza menshi ati: “Dawe wambyaye we
                wimbaza ibimbayeho we kuko ninanuye ngakubita umutwe ku ijuru, none dore ndashira ndashira
     15         we byo gupfa.” Se yitera hejuru mu bicu avuza akamu komongana maze amubaza agira ati:
                “Mwana wanjye urabeshye ikindi, icyo kiranyagisha ndetse kikaba kinacica umutwe nyiracyo.”
                       Iki kinyoma cyashegeshe Semuhanuka maze yiga umutwe wo kwihimura kuri uwo muhungu
                we wamubeshye akamwumvisha agasa nk’aho umuhinduye umusazi n’injiji.
                       Nyuma y’iminsi mike Semuhanuka asaba umuhungu we ko yamuherekeza bakajya
     20         guhiga inyamaswa kugira ngo babone akaboga mu ishyamba. Bakimara kwinjira ishyamba rya
                Manyenya na Magaryi Semuhanuka asaba umuhungu we ko bagabana imirimo n’inshingano.
                Se yagombaga kwinjira mu ishyamba akajya kuvumbura inyamaswa maze ibihuru arabivuyanga,
                bigasa nk’aho inyamaswa yazihungabanyije kandi ntazirimo. Umuhungu akazi ke kari ako
                gutamika umwambi akawufora kugira ngo se navumbura inyamaswa ahite ayihamya ayigarike aho.
     25         Nk’umurabyo sinakubwira Semuhanuka yitera mu bicu akamu agakoma umunwa agira ati:
                “Ngiyo! Ngiyo! Yihamye ntigucike kibondo cyanjye.” Umuhungu w’icyeza arirahira ati:
                “Ndaguhamije sinahamije bike njyewe intwari umuhungu w’igihangange Semuhanuka.”
                Se Semuhanuka wamubeshyaga kuko nta nyamaswa yari yavumbuye, aramubaza ati: “Uhamije
                iki sha?” Umuhungu aramusubiza ati: “Mpamije icyo uvumbuye dawe.”
     30                Nuko Semuhanuka aba atsinzwe atyo mbese asa nk’aho amayeri yamukamanye, ni uko
                umuhigo urarangiye. Avuga mu ijwi riranguruye agira ati: “Yewe nari niyiziho kuba intyoza mu
                kubeshya, ariko wowe urahebuje! Ngukuriye ingofero mwana wanjye kuko uri igihangange mu
                kuvuga ibimyoma!”

                                                      R M Mukarutabana, Gakondo: Ibitekerezo, Kigali (2011)


          (a)     Wumva ute abavugwa muri iyi nkuru n’uko ibyo bakora birondorwa?

          (b)     Ni ubuhe bugeni nyabuhanzi umwanditsi akoresha iyo ashaka gukangura imbamutima
                  z’umusonyi.




2214-0571
