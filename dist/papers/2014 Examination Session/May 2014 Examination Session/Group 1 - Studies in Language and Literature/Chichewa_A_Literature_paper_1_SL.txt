M14/1/AXCHW/SP1/NYA/TZ0/XX




      22140523

CHICHEWA A: LITERATURE – STANDARD LEVEL – PAPER 1
CHICHEWA A : Littérature – NIVEAU MOYEN – ÉPREUVE 1
CHICHEWA A: LITERATURA – NIVEL MEDIO – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2214-0523                                                                                   5 pages/páginas
                                                             © International Baccalaureate Organization 2014
                                                    –2–                M14/1/AXCHW/SP1/NYA/TZ0/XX

Lembani ndemanga pa nkhani imodzi yokha. Poyankha funsoli mugwiritse ntchito mafunso onse awiri
amene aperekedwa.

1.
                                         Amulalatira atsibweni ake

                  Mawuwa adamudzidzimutsa Katakwe ndi mkazi wake yemwe. Ngakhale mbalame zomwe
            zinkayimba tinyimbo m’mitengo yapafupi nazonso zinadabwa chifukwa zidakhala chete.
                  Pampando wa ndakhutagone pomwe adali, Katakwe adakhala tsonga. Naye mkazi wake
            adadzutsa mutu pamkeka womwe adagona pakhundu pake. Onse pokweza maso adaona kuti
      5     mwini mawuwo sadalinso wina koma a Topitopi.
                  Malume a Katakwewo adatulukira ali mu jekete lothina ndi buluku la fuleya. M’kati
            adavala malaya ofiyira ndi tayo yayitali yomwe idatulukira palisani ngati lilime la nanzikambe.
            Poyamba jeketelo lidali loyera, koma panopa, ngati kuti linkatsatira mano a malumewo omwe
            adali othimbirira n’kachasu, lidali mtundu wakatondo.
     10           M’dzanja lawo lamanzere mudali velemoti yakachasu. Paphunzi lawo lamanja adakolekapo
            chikwama chomwe mudasuzumira mabotolo atatu.
                  “Malume, mukufuna pereseyu atiyalutse kapena kutipha?” Katakwe adaphiphiritsa nkhani.
                  “Phu!” a Topitopi adalavulira pansi. “Pa awirinu, vuto lili ndi ndani? Iweyo kapena
            mkazi wakoyu?”
     15           “Tsibweni, tamalankhulani motsitsa; pano mpalayini,” adapempha Katakwe.
            “Anthu akamva aziti chiyani?”
                  “Ndikufuna muchite manyazi kumene!” A Topitopi adayankha kwinaku akupsontha
             bibida uja.
                  Katakwe adapuma mozama nakweza manja ake. “Malume, nkhani ngati iyi tisakambirane
     20     panja ngati pano; tiyeni m’nyumbamo.”
                  Iwo adawatsatira awiriwo. Atalowa m’nyumbamo, mkazi wa Katakwe adawapempha kuti
            akhale pampando.
                  “Sindinabwere kudzacheza,” a Topitopi adakana kukhala pansi. “Chomwe ndikufuna
            kudziwa n’chakuti kodi pakati pa awirinu gocho kapena chumba ndani?”
     25           “Palibe wosabereka,” adayankha Katakwe.
                  “Palibe wosabereka!” Adatsatira monyodola a Topitopi. “Nanga nsalu ya lekaleka ili kuti?
            Ana ali kuti? Anthu oti mwatha chaka opanda mwana n’kumati ndife obereka? Zadothi!”
                  Katakwe adaseka kwinaku akugwedeza mutu.               “Malume ifeyo panopa tikulera.
            Tidzabereka tikatolera katundu pakhomo pano.”
     30           “Zamkutu!” A Topitopi adatsutsa. “Munthu amalera alibiretu ndi mwana yemwe?”
                  “Tsibweni, tawonani m’mene mulili m’nyumba muno; mulibe chilichonse. Ifeyo tikufuna
            tikonzekere bwinobwino tisanakhale ndi…”
                  “Chete!” Adamudula malume akewo akutulutsa chibotolo n’kuchiyika patebulo. “Awa ndi
            mankhwala obereketsa. Muzikhutchumula, akachita thovu muzimwa. Katatu patsiku.”
     35           “Malume…”
                  “Ndati chete!” Adazaza a Topitopi akutulutsa chibotolo chachiwiri kuchokera m’chikwama
            muja.
                  “Mtera uwu ndi nkhondo kubedi. Mayi, usiku uliwonse musadalowe kuchipinda kukagona,
            muziwonetsetsa kuti mwamwa.”
     40           Sadadikire kuti ayankhidwe, iwo adatulutsanso chibotolo chomaliza, natembenukira kwa
            katakwe. “Umu ndiye muli mutuwo; mthibulo. Mphwanga macheza asadayambike, uziwonetsetsa
            kuti wamwa muti umenewu.”


2214-0523
                                                 –3–              M14/1/AXCHW/SP1/NYA/TZ0/XX

                  “Malume…”
                  “Osandisokeneza! Ikadutsa miyezi itatu mudzandiwonanso ndikutulukira,” a Topitopi
   45       adadukiza napanga chizindikiro ngati akucheka pakhosi pawo.
                  “Ndikadzapeza zinthu zizanasinthe, mudzadziwiretu kuti banja lathera pomwepo.
            Finish, lamara, lasira, limasile, latha!”
                  Popanda kutsanzika, iwo adatuluka momenyetsa chitseko.

                                                                 L Kadzitche, Katakwe zaka 10 (2011)


      (a)     Muli ndi maganizo anji pa za mikangano ya pakati pa mibadwo yosiyanasiyana ndipo kodi
              mkangano wasonyezedwa bwanji munkhaniyi?

      (b)     Unikani momwe mlembi wagwiritsira ntchito luso losiyanasiyana polemba (monga
              kukambitsana) ndipo momwe lusoli lathandizira pa tanthauzo la nkhaniyi.




2214-0523                                                Turn over / Tournez la page / Véase al dorso
                              –4–              M14/1/AXCHW/SP1/NYA/TZ0/XX

2.

                          Kuli kwathu

                 Kukhosi kwaumaku ndili kwathu
                 Likanafewetsa ndi thovu lokha
                 Thovu losefukira, kuyenderera
                 Chipanda cha mowa choyangatidwa bwino
             5   Uli pachiphaka, pankhokwe yedzekeke
                 Ndi thovu likanafewetsa
                 Kachipanda kachindimba kali:
                       Phi-phi-thi, phi-phi-thi, phi
                       Phi-phi-thi, phi-phi-thi, phi
            10         Phi-phi-thi, phi-phi-thi, phi
                       Phi-phi-thi, phi-phi-thi, phi
                 Azimayi atatsetseretsera zilundu
                 Zawo chambali apa, zingoli
                 Akuvomerezana ndi azibambo
            15   Ena onse natsirira mang’ombe navina
                 Inde ndi thovu nthuni
                 Likanafewetsa kummero kwaumaku
                 Thovu losefukira chipanda
                 Thovu loziziritsa kukhosi
            20   Thovu losesa fumbi kuti
                 Ukonkhe bwino moyera, kukhosi
                 Kumveke libwidi
                 Ndipo malovu ali mkamwa lengezuwa
                 Ndi thovu la kaphala, ayi ndithu
            25   Bwenzi mgwidyo numveka bwino
                 Kuli kwathu nsenga tikanatafunira
                 Thovu la thikhwithikhwi lili
                 Thwanithwani; kupenya oyimba ng’oma,
                       thi-thi-thi
            30         thi-thi-thi
                 ‘Akabango’ ndi mluzu zili pakamwa
                 Koma kuno, ayi mbale, ngakhale
                 Nsengwa zotafunira, kaya nthungululu
                 Yokha ata! zingoli zimene ndi za wena,
            35   Kwina! Likhala thovu limene
                 Ndi tinthubwithubwi, tophenima
                 Ndi kamphepo kayepiyepi nanga
                 Thovu lidzinga la sopo yamakaka

                                           Jack Mapanje, Akoma Akagonera (1986)




2214-0523
                                                –5–              M14/1/AXCHW/SP1/NYA/TZ0/XX

      (a)   Kodi mukuganiza kuti woyankhula m’dakatuloyi ali ndi maganizo anji pa za moyo wa kumudzi
            kwawo kapena wa kwa eni ndipo maganizo amenewa asonyezedwa bwanji m’ndakatuloyi?

      (b)   Unikani momwe mlembi wagwiritsira ntchito zithunzithunzi m’ndakatuloyi ndipo kuti
            zikuthandizira bwanji pa tanthauzo la ndakatuloyi yonseyi.




2214-0523
