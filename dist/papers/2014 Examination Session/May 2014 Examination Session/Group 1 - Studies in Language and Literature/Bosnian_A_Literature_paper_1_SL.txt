M14/1/AXBOS/SP1/BOS/TZ0/XX




      22140027

BOSNIAN A: LITERATURE – STANDARD LEVEL – PAPER 1
BOSNIAQUE A : Littérature – NIVEAU MOYEN – ÉPREUVE 1
BOSNIO A: LITERATURA – NIVEL MEDIO – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2214-0027                                                                                   4 pages/páginas
                                                             © International Baccalaureate Organization 2014
                                                        –2–                   M14/1/AXBOS/SP1/BOS/TZ0/XX

Napišite književnu analizu usmjerenu datim pitanjima samo jednog od niže navedenih odlomaka.
U vašem odgovoru treba se pozvati na obe smjernice.

1.

                   Ništa lakše nego meni prodati svaku prugu na kugli zemaljskoj. Kao, uostalom, i svakom
            ovisniku ono o čemu je ovisan. Moj je otac naučio udarnički šljakati kroz najbolju školu koju je
            socijalizam lansirao – omladinske radne akcije. Godine 1947. taman je stasao u omladinca koji će
            imati čast da gradi prvi kolosijek pruge Šamac-Sarajevo. Tridesetak godina kasnije, sada već kao
      5     beskrajno ponosni veteran, učestvovao je u izgradnji drugog kolosijeka iste dionice.
                   Ja sam odrastala baš uz tu prugu, otprilike na sredini između Šamca i Sarajeva. I, vjerovali
            ili ne, pištanje, zujanje, kloparanje – sve je to postalo muzika moga života. Nisam znala odakle
            su stizali niti kuda su odlazili svi ti vozovi, ali, što se mene tiče, umjela sam zamisliti prostranstva
            kroz koja se istim vozom putuje godinama, a ne kao što ću mnogo kasnije saznati da se najdužom
     10     prugom od Moskve do Vladivostoka putuje pišljivih sedam dana.
                   U ono smo davno doba mahali svim vozovima, neovisno o tome da li su puni ili prazni.
            Vi sad sigurno sažaljivo zamišljate mrgavu, čupavu, bosonogu seljačku djecu kako se
            krevelje uz prugu, premda nas ja ne pamtim takve. Da fino i kulturno pozdravimo voz naučila
            nas je učiteljica. Vježbali smo običnim danima na, da tako kažem, običnim vozovima, kako ne
     15     bi bilo nikakvih nepoželjnih ispada u onom svečanom času kad, poredani u špalir uz prugu,
            budemo mahali papirnim zastavicama Titovom Plavom vozu.
                   Ih, da ste nas samo mogli vidjeti tog davnog majskog jutra, u punom pionirskom sjaju,
            kako već u četiri sata stojimo, u razmaku od po desetak metara, ukopani poput bandera uz
            pružni nasip, i uzbuđeni iščekujemo Plavca. Između nas, na svakih stotinjak metara, po jedan
     20     policajac. Učiteljica kontroliše bjelinu naših košuljica i dokoljenki, potom kape i marame – da li
            je čvor na marami ispravan i, najzad, papirne zastave, koje smo morali sami napraviti. Na njima
            nije smjelo biti ni najsitnije greške.
                   Te noći u našoj kući niko nije oka sklopio. Trebalo je pripremiti sve za nas troje: sestru, brata
            i mene. Prethodnog dana namakane su košulje i čarape u varikinu, potom otkuhane i uštirkane.
     25     Majka je ložila vatru kako bi se sve na vrijeme osušilo i stiglo popeglati. Mi smo, svako sebi,
            pravili zastavu na listu bloka broj tri, precizno ga razdjeljujući na tri polja: plavo, bijelo i crveno.
            Teži dio je iscrtavanje zvijezde petokrake na sredini i, naravno, sve to identično i sa druge
            strane papira. Potom smo ustanovili da nam štapovi koje smo pripremili i nisu baš idealni, pa je
            otac testerom otpilio drške kuhača, na koje smo nalijepili zastavice. Pred zoru roditelji su pažljivo
     30     izvršili smotru svojih pionira i ispratili nas kao da idemo u vojsku.
                   Učiteljica nas je uvrstila u špalir uz ocjenu odlično, i tako je otpočelo čekanje. Na naslage
            gareži i travulje uz prugu prvo je polegla rosa, a onda je granulo sunce. Tako smo u prva dva sata
            svi imali mokre crne čarape, a u druga dva suhe crne čarape. Oko osam sati prostrujao je žamor:
            Evo ga, stiže!
     35            Zadrhtala sam od radosti, čvrsto stisnuvši dršku kuhače, u strahu da mi ne ispadne zastava.
            Mahala sam iz petnih žila, kao da niko drugi ne maše pa ja moram za čitav svijet. Mašinovođa,
            sa ukočenim osmijehom Mona Lize, pisnuo je dva-triput kratko, a onda su pred mojim očima stali
            hitro promicati prozori sa navučenim roletnama. Prvi, drugi, treći, peti, posljednji; nema Tita,
            nema Tita, nema Tita, nema Tita… Ode voz!
     40            Niko nam nije rekao da je voz prazan. A i da jeste, zadatak se nije smio shvatiti manje važnim.
                   Tako smo naučili jednako drčno pozdravljati i pune i prazne vozove.

                                                            Fadila Nura Haver, Kad umrem da se smijem (2005)

2214-0027
                                                 –3–                 M14/1/AXBOS/SP1/BOS/TZ0/XX


      (a)   Kakav je dogadjaj opisan u ovom odlomku i od kakvog je značaja u odnosu na pripovjedača?

      (b)   Kakvim se postupcima autor poslužio da bi to uvjerljivo prikazao?




2214-0027                                                 Turn over / Tournez la page / Véase al dorso
                                                  –4–                    M14/1/AXBOS/SP1/BOS/TZ0/XX

2.

                                   Posljednja želja klonulog cvijeta

                                   Ne mogu više da trpim moru
                                   Svoju prećutanu riječ na čelu
                                   Došlo je vrijeme zdravom govoru
                                   I otkrivanju ožiljaka na tijelu

                               5   Moja duša nije mašinski dio
                                   Pustiću im sve na volju
                                   Ali ako me klali budu
                                   Neka me zakolju u polju

                                   Neka krv što je grizla srce i mozak
                              10   Napokon nađe slobodu
                                   I neka među divnim cvijećem
                                   Nađubri divlju jagodu

                                   Jer kroz paragraf mene su vukli
                                   Dok nisam smršo ko list
                              15   I često su me često noževima tukli
                                   Da postanem građanin čist

                                   Ali ja sam uspio da nađem puta
                                   A da ne zgazim ni jednog mrava
                                   Da moja čista duša luta
                              20   Po prostranstvima vlastitih trava

                                   Jer ona nije mašinski dio
                                   I pustiću im sve na volju
                                   Ali ako me klali budu
                                   Neka me zakolju u polju

                                   A M Imamović, Antologija novije poezije u Bosni i Hercegovini (1969)


      (a)   U kolikoj mjeri naslov pjesme nagoviještava njenu tematiku?

      (b)   Do kolike su mjere aspekti rimovanja, uključujući repeticiju, doprinijeli razvoju tematike ove
            pjesme?




2214-0027
