M14/1/AXSLK/HP1/SLO/TZ0/XX




      22140185

SLOVAK A: LITERATURE – HIGHER LEVEL – PAPER 1
SLOVAQUE A : LITTÉRATURE – NIVEAU SUPÉRIEUR – ÉPREUVE 1
ESLOVACO A: LITERATURA – NIVEL SUPERIOR – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2214-0185                                                                                 4 pages/páginas
                                                           © International Baccalaureate Organization 2014
                                                      –2–                 M14/1/AXSLK/HP1/SLO/TZ0/XX

Napíšte komentár o jednom z nasledujúcich textov:

1.

                                                   Mŕtve oči
                                                   (Úryvok)

                  – Adam! – aj vzrušenie bolo v ňom, aj prekvapenie, že sedí tu, blízko nej, na druhej strane
            potoka, a hľadí rovno na ňu. V prvej chvíli sa zahanbila, rukami prekrížila prsia, dve večernice,
            a potom sa naklonila dopredu, aby mu mohla lepšie vidieť do tváre.
                  Adam mlčí, mlčí ťažko a tak ako ešte nikdy v živote nemlčal. Ústa pootvorené, sykavo
      5     vťahuje do seba vzduch. A ruky sa mu trasú, lebo cíti, že udiera do neho akési zvláštne svetlo,
            horúce ako slnečné, lenže iné, čudné, lebo ho do ošiaľu privádza. A to svetlo mu bičuje krv, šľahá
            bolestivo, že musí zatínať zuby, aby nevykríkol, uj, uj… len aby nevykríkol!
                  Potok tečie, žblnkoce a na jeho brehoch zapaľujú sa blesky, vychádzajúce z dvoch
            ľudských mračien. Križujú sa nad potokom a víria, tvoriac veľké a ohnivé koleso, a potom
     10     akýsi smiech to koleso láme a drví.
                  To ona, z letoviska.
                  Smeje sa.
                  A tento smiech zotrel surový výraz z jej podlhovastej tváre, ktorá sa teraz stala ženskejšou.
            Aj ruky sníma z pŕs a dve večernice znovu mátožne zažiaria do tichej noci.
     15           Sedí obnažená do pol pása na skale a nohy, voľne spustené, už nevíria vodu. Potok ich
            obmýva, ochladzuje.
                  Dievča dráždi noc svojou nahotou. Kníše sa, jej telo sa vlní a ona sa oddáva tomuto tancu so
            zadivenými očami, v ktorých dotlieva bázeň. Lebo tam, na druhej strane potoka sedí on, ktorý jej
            nebol ničím a vzbudzoval v nej doposiaľ len ľútosť. Ale táto noc jej vraví, že nie je to slepý Adam
     20     s detskou tvárou, ale chlap so širokými ramenami.
                  To vraví noc.
                  Noc. Táto tichá noc.
                  Krásne je to – sedieť takto beztrestne pred ním, pred chlapom, vystierať si ramená, boky a
            byť zastretá len jeho mŕtvymi očami.
     25           Plecia a hruď jej už uschli.
                  Noc je teplá.
                  Ale na tvár jej priletel ten surový výraz. Noc ho vypľula, odkiaľsi z polí priniesla alebo zo
            sokorcov smrekov, pomedzi ktoré padala večernica.
                  Adam ohluchol. Nitky, ktoré ho spájajú so svetom, ktosi prestrihol. Samota, len
     30     potok klokoce.
                  – Kde si? – zavolal.
                  – Tu, – odpovedala z druhého brehu. Na kameni je clivo a on má silné ramená a
            širokú hruď.
                  Zošuchla sa z kameňa a chvíľu postála. Dno potoka je klzké. A ona načúva ako pred
     35     chvíľou Adam. Otáča hlavu. Ale noc je tichá, ani harmoniky nečuť. Srdce jej bláznivo tlčie a
            do hrdla jej stúpa akási bolesť. Trasie sa, Kolená zoslabli. Musí sa chytiť kameňa. Najprv jednu
            nohu vyložila na breh, druhú, ale stáť nevedela, musela si sadnúť.
                  Oba sú na jednom brehu – dievča z letoviska a on, so silnými ramenami a širokou hruďou.




2214-0185
                                                     –3–                M14/1/AXSLK/HP1/SLO/TZ0/XX

                  Kdesi štrkoce voz.
   40             Naklonila sa k nemu a pošepla.
                  – Adam.
                  Noc nie je tichá. Voz už hrmí hradskou a počuť opité hlasy.
                  – Poď, poď, – volá Adam a vystiera ruky.
                  Ona sa podala bližšie.
   45             Noc nie je tichá. Hlasy počuť zreteľnejšie. A voz hrmí, obruče kolies sekajú do skál.
            Konské kopytá klepocú.
                  Dievča z letoviska sa trasie. Podalo sa ešte o meter, ale k Adamovým rukám a jeho širokej
            hrudi je ešte ďaleko a ďaleko.
                  Hlasy sú dva. Jeden zachrípnutým piskľavý, a druhý sýty, bujný ešte a patriaci podistým
   50       mladému človeku.
                  – Poď, poď, – šepce Adam. Oči zvlhnuté, akoby pozeral do slnka.
                  Ale dievča z letoviska sa už nepodalo. To noc. Noc s hrmotiacim vozom a hlasmi opilcov.
                  – Preboha, Adam! Vracia sa ti otec.
                  Ruky padli.
   55             – Otec…
                  – Podaj mi blúzku, musím sa obliecť.
                  Podal bez slova. Bol už v inom svete. Na rúbanisku medzi pniakmi a pri voze, ktorý zabočil
            z hradskej na poľnú cestu, a tam sa mu kolesá prevaľovali cez okrúhle kamene.

                                                                 Rudolf Jašík, Červené a biele kruhy (1961)




2214-0185                                                    Turn over / Tournez la page / Véase al dorso
                                     –4–                 M14/1/AXSLK/HP1/SLO/TZ0/XX

2.

                                Vystrihovačka

                 Z reportáže o pretekoch anglických chrtov
                 vystrihujem slovo LÁSKA
                 ktoré tam spod psej nohy do oblohy hľadí
                                            belasým okom

             5   Zo starej modlitebnej knižky vyhladenej
                                       trpkou slinou starcov
                 vystrihujem slovo ČLOVEK
                 ktoré tam bezmocne kľačí
                                   na studenom prahu pokory

            10   Z proroctva meteorológa o tom že bude stále
                                               zamračené

                 vystrihujem slovo SLNKO
                 ktoré tam márne ďobe do skeptickej škrupiny
                                                     mrakov

            15   A všetky tie slová vytrhnuté z nespravodlivých
                                                     súvislostí

                 nalepujem v najkratšom poradí akého som
                                                schopný

                 aby som vám ich mohol poslať

            20   V havranej noci keď deti zhlboka vdychujú spod
                                               svietiacich hviezd

                 a vaše ženy sa v belostnom sne
                                               prvýkrát bozkávajú
                 budete čítať o tom že zem je rada
            25                  že sa pod vami dosiaľ šťastne točí
                 že more často myslí na vaše čisté oči
                 a že sa naučí jedine kvôli vám
                 maličkú uspávanku zeleným jahodám

                 Keď potom príde ráno vy ten list kľudne spáľte
            30   a nad jeho ohňom zohrejte svoje spiace dlane
                 a všimnite si prosím že báseň umiera pre vás
                 veselo a odovzdane

                                                  Mikuláš Kováč, Obrana stavebnice (1963)



2214-0185
