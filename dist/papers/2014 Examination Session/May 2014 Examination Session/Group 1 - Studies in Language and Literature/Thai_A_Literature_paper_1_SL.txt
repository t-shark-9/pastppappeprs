M14/1/AXTHA/SP1/THA/TZ0/XX




      22140207

THAI A: LITERATURE – STANDARD LEVEL – PAPER 1
THAÏ A : LITTéRATURE – NIVEAU MOYEN – ÉPREUVE 1
TAILANDÉS A: LITERATURA – NIVEL MEDIO – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2214-0207                                                                                   4 pages/páginas
                                                             © International Baccalaureate Organization 2014
                                                               –2–                      M14/1/AXTHA/SP1/THA/TZ0/XX

จงเขียนบทวิเคราะห์วรรณกรรมตามค�ำถามชี้แนะจากข้อความที่คัดมาเพียงข้อเดียวเท่านั้น บทวิเคราะห์ของท่านจะต้องตอบค�ำถาม
ชี้แนะทั้งสองข้อที่ให้มา

1.

                     เขามองจากหน้าบันได รู้ว่ามันไม่พอใจที่ถูกล่าม มันเคยห้อยโหนโยนตัวไปตามทิวไม้อย่างอิสระ ทะยานไปในป่า
            กว้างราวสายลม เสาะหาอาหารกินประทังชีวิตด้วยล�ำแข้งทั้งสี่ สัตว์เดรัจฉานช่างโง่เง่านัก เขานึกเยาะในใจ เจ้าลิงเอ๋ย ช่าง
            ไม่รู้ตัวสักนิดเลยว่ามีโชคมหาศาลแล้ว สัตว์ป่าเมื่อตกเป็นสมบัติส่วนตัวของมนุษย์ย่อมได้รับที่อยู่และอาหาร ได้รับการ
            คุ้มครอง นับจากนี้เป็นต้นไปชีวิตของมันจะได้รับความสุขและปลอดภัยกว่าตอนเร่ร่อนไปในป่ากว้างอย่างเทียบกันไม่ติด
      5     มันจะต้องเรียนรู้การใช้ชีวิตในแบบที่เขาต้องการ เขาควรให้เวลามันปรับตัว อีกไม่นานมันคงคุ้นเคยกับโซ่ล่าม ชมชอบความ
            สะดวกสบายที่ไม่ต้องออกหาอาหารเอง
                     อันที่จริงเขาไม่เคยคิดจะเลี้ยงลิง ตอนช่วยมันขึ้นจากบ่อใหม่ ๆ เขาเกือบจะปล่อยมันไป แต่ก็เปลี่ยนใจเมื่อหวนนึกถึง
            หมาซึ่งเป็นสัตว์เลี้ยงจ�ำพวกเดียวที่เขาเคยมี และพวกมันตายไปหมดแล้ว บ้านไร่ห่างชุมชนเปลี่ยวเหงายิ่งนัก ลูกชายวัยหก
            ขวบของเขาไม่มีเพื่อนเล่น หากลูกและเมียกลับมาเห็นลิงเข้าคงจะดีใจ อย่างน้อยก็มีอะไรที่พอให้หยอกล้อเป็นเครื่องบันเทิง
     10     ใจยามว่าง
                     เขาได้แต่หวังว่าในวันข้างหน้าลิงแสมตัวนี้คงเชื่องและแสนรู้ เข้ากับลูกชายตัวเล็ก ๆ ของเขาได้

                    มันนั่งซึมเซาอยู่ใต้ต้นก้ามปู ไม่สนใจกล้วยที่เขาน�ำไปแขวนไว้กับหัวลิ่ม แววตาลุกวาวบ่งบอกความเป็นปฏิปักษ์ต่อ
            เขาสุดชีวิต เขาสัมผัสถึงความเกลียดชังอย่างไม่มีทางเป็นอื่น มองแล้วเขาอยากใช้ไม้หน้าสามหวดมันสักป้าบ
                     “แน่จริงก็อย่าแดกสิวะ ดูสิว่าเอ็งจะทนได้สักกี่นํ้า” เขาด่ามันแล้วเดินกลับเข้าบ้าน
     15             เขาลอบมองผ่านช่องหน้าต่าง ลิงก็คือลิงวันยังคํ่า ท�ำหยิ่งไปไม่เท่าไหร่ พอคล้อยหลังเขามันก็ย่องเข้างาบกล้วยสุก
            อย่างหิวโหย ปอกกินทีละใบพลางส่ายหน้าล่อกแล่กอย่างระแวงระวัง เขาอารมณ์ดีฃึ้นจนหัวเราะหึ ๆ นี่มันจะอายเป็นหรือ
            เปล่าหนอหากรู้ว่ามีสายตาเขาแอบมองอยู่
                    อิ่มแปล้ทั้งกล้วยและนํ้าดีแล้ว มันเต้นยึก ๆ จับเส้นโซ่ดึงทึ้ง ทว่าโซ่เหล็กแกร่งเกินแรงลิงตัวแค่นี้จะกระชากขาด หาก
            ออกแรงมากเข้า ขาหลังข้างนั้นของมันมีหวังหลุดออกจากตัว นํ้าหนักของมันเท่าไหร่เอง คงไม่ถึงสิบกิโลกรัม ตัวเล็กกว่า
     20     หมาหลังอานซึ่งเคยถูกโซ่เส้นนี้ล่าม
                    โซ่ยาวขนาดนี้เหมาะกับหมาที่ไม่ต้องการต้นไม้สูง แต่สั้นเกินไปส�ำหรับความต้องการของลิง เขาเห็นความทุกข์ใน
            แววตาของมันทุกครั้งที่ออกแรงกระชากโซ่และส่งเสียงร้องเจี๊ยก ๆ เขารู้ว่านี่คือการประท้วง มันต้องการเป็นอิสระ อยาก
            ทะยานไปเหนือทิวไม้และสัมผัสโลกกว้าง ได้ท�ำอะไรตามความเคยชินประสาสัตว์ที่ไร้ความคิดอ่าน
                    มันออกแรงจนเหนื่อยหอบ อ้าปากกว้างจนเห็นเหงือกแดงแจ๋ทั้งล่างและบน ทรุดนั่งลง รู้ตัวว่าไม่มีทางเอาชนะโซ่
     25     เหล็ก ด้วยแรงกายที่มีอยู่ ครู่ต่อมามันทิ้งตัวลงนอนตะแคงอย่างหมดอาลัย แต่นิ่งเงียบไปเพียงไม่กี่นาทีก็เผ่นโผนลุกขึ้นขย่ม
            พื้น ดันยึก ๆ ออกแรงกระชากโซ่อีกครั้ง
                    เขามองการเคลื่อนไหวของมัน นี่เจ้าจ๋อคงบอกตัวเองว่า หากยอมจ�ำนน โลกของมันก็จะถูกจ�ำกัดอยู่แค่ความยาวของ
            โซ่ มันท้อต่อการเอาชนะไปเพียงครู่ พอปลุกปลอบตัวเองได้ก็ลุกขึ้นมาสู้ใหม่
                    ยอดก้ามปูสูงจากพื้นดินราวสามสิบเมตร เขาแหงนมองมวลใบอันสดเขียว รับรู้ว่าความมีชีวิตชีวาและวิญญาณเสรี
     30     อยู่บนนั้น อยู่บนความสูงซึ่งมองเห็นโลกได้ไกล อยู่ในสายลมซึ่งเคลื่อนตัวด้วยความแรงกว่าพื้นที่ราบตํ่า และอยู่ในกลิ่นอาย
            ยอดไม้ซึ่งสัตว์ถูกจ�ำขังไม่มีทางได้สัมผัส ลิงคงต้องการโซ่ที่ยาวกว่านี้ เขาจะต้องหาให้เพื่อเอาใจมันหน่อย หากมันซึ้งใจใน
            ความดีของเขา ก็คงยินดีปรองดองกับเขาและลูกชาย ในที่สุดก็ยอมเป็นเครื่องเล่นของเด็กน้อยผู้เปล่าเปลี่ยว
                    […]




2214-0207
                                                                 –3–                      M14/1/AXTHA/SP1/THA/TZ0/XX

                       เขานั่งต่อโซ่อยู่ใต้ถุนเรือน เสร็จแล้วหอบออกมาวางกองไว้ข้างหลัก เมื่อเหลือบเห็นเจ้าจ๋อนั่งหงอย จ้องหน้าเขาด้วย
              แววตาเฉยเมย เขาโคลงหัวไปมาและหัวเราะหึ ๆ
   35                  เอ็งก�ำลังจะไปได้ไกลอีกสิบเมตร เขาพูดกับมัน ยังไม่ถึงยอดก้ามปูหรอก แต่ดีกว่าก่อนเยอะ
                       ต่อโซ่เสร็จเขาถอยออกไปยืนมอง ลิงคึกคักเหมือนปลาได้น�้ำอยู่ไม่นานก็เริ่มหงุดหงิด ง้างปากขบโซ่อย่างแรง ถลาลง
              มา กระโดดใส่เขาอย่างประสงค์ร้าย แยกเขี้ยวและเตรียมพุ่งตะปบ เขาฉวยไม้หน้าสามเงื้อขึ้นสูง เตรียมพร้อมจะฟาดสวน
              ทางการพุ่งเข้าหา ลิงหยุดกะทันหัน ร่างหมุนติ้วหันกลับร้องเจี๊ยก ๆ กระโดดขึ้นต้นก้ามปู ถึงกิ่งที่สองแล้วหันกลับมองเขา
              ร้องเจี๊ยก ๆ แล้วแลบลิ้น พอเห็นเขาท�ำท่าจะขว้างไม้ในมือตาม มันปีนสูงขึ้นไปอีกและไต่จนถึงปลายกิ่ง ออกแรงขย่มจนใบ
   40         ก้ามปูแห้งโปรยลงมาเป็นม่าน
                       มันทะยานจากกิ่งหนึ่งไปยังกิ่งหนึ่ง ห้อยโหนด้วยขาหน้า คว้าจับด้วยขาหลัง ครั้นแล้วโซ่ก็พันคล้องเข้ากับกิ่งไม้ กิ่ง
              แรก กิ่งที่สองและสาม โซ่หดสั้นลง เจ้าจ๋อส่ายตาล่อกแล่กอย่างอับจนต่อปมปัญหาที่แก้ไม่ตก พยายามออกแรงกระชาก แต่
              ไม่อาจเอาชนะความแกร่งของกิ่งไม้แต่ละกิ่งได้ มันโผนทะยานต่อไปด้วยอาการโกรธจัด ความยาวโซ่ไม่พอ มันห้อยโตงเตง
              อยู่กลางอากาศ
   45                  มันดิ้นและร้อง ขาสี่ข้างปัดป่าย แต่คว้าได้เพียงอากาศธาตุ
                       เขายืนมองเฉยเมย ไม่รีบปีนขึ้นไปช่วย มันท�ำตัวเอง ควรปล่อยให้มันลิ้มรสความทรมานต่อไปอีกสักพัก ให้มันรู้ค่า
              อิสรภาพที่ควรได้ในอาณาจักรของสายโซ่ซึ่งเขาเป็นผู้มอบ ไม่ใช่ตามแต่ใจปรารถนาของมัน บัดนี้มันตกเป็นสมบัติของเขา
              อิสรภาพของมันจึงไม่ได้ขึ้นอยู่กับความไพศาลของพงไพรอีกต่อไป

                                                                            ประชาคม ลุนาชัย, “อิสรภาพ”, นาฏกรรมแห่งชีวิต (1999)


        (a)      จงอภิปรายนัยยะของชื่อเรื่องสั้น “อิสรภาพ” ว่ามีความส�ำคัญต่อบทตัดตอนที่คัดมานี้ในแง่ใดบ้าง

      (b)        จงอภิปรายว่ากลวิธีการเล่าเรื่องในบทตัดตอนนี้มีความส�ำคัญอย่างไรต่อความหมายของเรื่อง




2214-0207                                                                   Turn over / Tournez la page / Véase al dorso
                                                          –4–                      M14/1/AXTHA/SP1/THA/TZ0/XX

2.

                                                          สะพาน

                                           		                  1.
                                                   ตอกเสาเข็มคอนกรีตแข็งแกร่ง
                                           เสริมแรงรองรับกับแรงอัด
                                           ไม่นานวันสะพานเชื่อมก็เด่นชัด
                                           ฝีมือช่างเจนจัดที่จัดการ
                                      5            สร้างสะพานข้ามได้ฝั่งซ้ายขวา
                                           ใต้-เหนือไปมาสัญจรผ่าน
                                           น�้ำขวาง ทางไปใช้สะพาน
                                           เหวลึก ก็ทอดผ่านสะพานยาว
                                                   จะไปไหนก็ได้ไม่ขัดข้อง
                                    10     สะพานรองรับได้ถึงปลายหาว
                                           สะพานรุ้งสะพานใจไปถึงดาว
                                           ทุกย่างก้าวมีสะพานก็ผ่านไกล

                                           		                   2.
                                                    ชีวิตหนึ่งเดินผ่านสะพานชีวิต
                                           เฝ้าครุ่นคิดตอบ-ถามความเหลวไหล
                                    15     มีสิทธิ์เพียงใช้ชีวิตสิทธิหายใจ
                                           นอน-หลับ-ตื่น-ฝันไป…ใต้สะพาน.

                                                                                            เมธี วงศ์ครุฑ, กวีนิพนธ์ (1994)


      (a)   จงวิเคราะห์ว่ากวีใช้กลวิธีใดบ้างเพื่อสื่อความหมายของสะพานดังที่ปรากฏในบทกวีชิ้นนี้

      (b)   จงวิเคราะห์ความสัมพันธ์ระหว่างโครงสร้างของบทกวีกับความหมายโดยรวมของบทกวี




2214-0207
