M14/2/ABDUT/SP1/DUT/TZ0/XX/T




      22142223

DUTCH B – STANDARD LEVEL – PAPER 1
NÉERLANDAIS B – NIVEAU MOYEN – ÉPREUVE 1
NEERLANDÉS B – NIVEL MEDIO – PRUEBA 1

Tuesday 13 May 2014 (morning)
Mardi 13 mai 2014 (matin)
Martes 13 de mayo de 2014 (mañana)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




2214-2223                                                                                       5 pages/páginas
                                                                 © International Baccalaureate Organization 2014
                                                 –2–               M14/2/ABDUT/SP1/DUT/TZ0/XX/T

TEKST A


TV-SINT VANAF MIDDEN NOVEMBER NIET VAN DE BUIS TE
                    BRANDEN

      Het mediacircus rond Sinterklaas barst morgen los met
       de intocht in Roermond. Op televisie, op het digitale
       themakanaal Z@ppelin 24 en op zappelin.nl kan de
       intocht “live” gevolgd worden. De intocht is tegenwoordig
       het startschot voor een waaier aan sinterklaasmedia-
       events.

      De tv-Sinterklaas mag zich opmaken voor optredens in
       amusementsprogramma’s als Ik Hou van Holland en
       kindershows als Zapp Live en Telekids. Zapp Live doet
       dagelijks verslag in het Sinterklaasjournaal, Telekids in
       “Pieten Nieuws Live!”. Het is altijd weer de vraag hoe
       kinderen de diverse verhaallijnen en al die hulpsinterklazen uit elkaar weten te houden.

      Aan de dagelijkse nieuwsshows zijn grote evenementen opgehangen. Zo is er de “Club
       van Sinterklaas Feesttoer” Een fragment uit het persbericht: “Zing lekker mee met Testpiet,
       Muziekpiet, Hoge Hoogte Piet, Profpiet, Keukenpiet, Coole Piet en Kluspiet.” Ook zijn Ali B,
       Brownie Dutch, Rachel, Charly Luske en Keet! van Telekids aanwezig.

      Daarnaast is er het “Zapp Sinterklaasfeest!”. De presentatie is in handen van Jetske en Pepijn
       van de BZT Show. “Voor de kleintjes zijn er optredens van onder andere Kikker, Nienke en
       Buurman & Buurman. Voor de grotere kinderen komen Alessandro en Mainstreet van het
       Junior Songfestival en de acteurs van de serie Spangas de Sint feliciteren”, meldt de website.
       De woordvoerster voegt eraan toe: “En bij ons komt de échte Sint langs…”

      Wie niet zo dol is op dergelijke massabijeenkomsten, kan terecht in de bioscoop. Daar draait ook
       dit jaar een nieuwe productie: “De Club van Sinterklaas en het geheim van de Speelgoeddokter”.
       Aan de film is ook een tour gekoppeld, waarbij de Sint en zijn pieten voor of na de film tussen
       de rode stoelen zullen opduiken.

      Op 5 december, de grote dag, volgt de eindsprint. Op het programma staat in ieder geval
       Sesamstraat. Verder is er een speciale sinterklaasuitzending van Langs de Leeuw, een
       programma van de populaire cabaretier Paul de Leeuw. Voor mensen die er na drie weken nog
       niet genoeg van hebben, biedt de website www.uitzendinggemist.nl uitkomst. Daar kunnen alle
       uitzendingen gratis teruggekeken worden.



                                                                      Thijs van Soest, Volkskrant (2012)




2214-2223
                                                     –3–               M14/2/ABDUT/SP1/DUT/TZ0/XX/T

TEKST B


                  SUCCESVOL ONDANKS LEERPROBLEMEN




      Dat Andreas ondanks zijn dyslexie naar het hoger onderwijs kan, heeft hij te danken aan zijn
       doorzettingsvermogen en aan de inzet van zijn “gewone” school. “Ik zat in het derde leerjaar toen er
       dyslexie werd vastgesteld”, zegt Andreas Pieters. “Ik kreeg toen het advies naar het buitengewoon
       onderwijs te gaan.”

      Vandaag volgt Andreas het zesde jaar wetenschappen-wiskunde. Volgend jaar wil hij architectuur
       gaan studeren. “Ik heb het veel verder gebracht dan de meeste mensen verwachtten.”

      Leerlingen met een leerstoornis als dyslexie kunnen begeleiding krijgen. “Ik koos speciaal voor
       deze school, omdat ze bekend stond om de goede begeleiding”, zegt Andreas. “Als ik een tekst
       lees, lijken de letters rond te zweven. Daardoor wissel ik vaak letters om. Ik moet me dus harder
       concentreren om iets te lezen of te schrijven, waardoor dat ook langer duurt.”

      Hoe gaat de school te werk in dergelijke gevallen? “Elke jongere is verschillend”, zegt
       leerlingenbegeleider Stijn Spildooren. “Daarom stellen we in overleg met de arts of logopedist en
       de ouders een persoonlijk begeleidingsplan op. Zo weten de ouders hoe ver we als school kunnen
       gaan, en de leraar en leerling wat van hen wordt verwacht.”

      Afhankelijk van de ernst van de leerstoornis kunnen verschillende maatregelen worden voorgesteld.
       “Bijvoorbeeld dat er geen punten worden afgetrokken voor schrijffouten op een examen
       geschiedenis”, zegt Spildooren. “Examens vinden steeds in een apart lokaal plaats. Ze krijgen
       extra tijd en ondersteuning van de leerlingenbegeleider. We gebruiken ook software die de vragen
       voorleest.”

      Spildooren benadrukt dat de eindtermen voor [ – X – ] hetzelfde zijn. “Er bestaan geen diploma’s
       met het label dyslexie.” “Ik voel me er [ – 17 – ] bij dat ik niet anders word behandeld”, zegt
       Andreas. “Daardoor worden mijn klasgenoten amper met mijn dyslexie geconfronteerd en doen ze
       er niet moeilijk over. Ze lezen [ – 18 – ] taken voor me na.”

      De begeleiding wordt jaar na jaar [ – 19 – ]. “De leerstoornis zal er [ – 20 – ] zijn”, zegt Spildooren.
       “Maar we leren de jongeren er zelf mee om te gaan, want wij zijn er volgend jaar niet meer.”
       Volgend jaar, dat betekent hoger onderwijs, waarschijnlijk architectuur. “Ik wil iets met mijn hoofd
       én met mijn handen doen”, zegt Andreas.

                                                                         Joachim Heyvaert, Standaard (2012)

2214-2223                                                     Turn over / Tournez la page / Véase al dorso
                                              –4–              M14/2/ABDUT/SP1/DUT/TZ0/XX/T

TEKST C


 NIEMAND HEEFT WERK, NIEMAND IS GELUKKIG
       Anderhalf jaar lang fietst schrijver-journalist Jutta Chorus regelmatig vanaf het Centraal
       Station in Rotterdam de Erasmusbrug over. Vervolgens neemt ze de eerste afslag rechts:
       de Pretorialaan, de ingang van de Afrikaanderwijk.

       Hier vestigden zich in de jaren zeventig grote groepen Turken, Marokkanen en
 5     Zuid-Europeanen. De huizen hier hebben vaak kapotte deuren en soms dichtgetimmerde
       ramen. ‘s Avonds is het er pikdonker. Die sfeer van onveiligheid maakt het een plek die
       mensen bij voorkeur vermijden. Chorus koos Nederlands oudste migrantenwijk bewust
       als de setting voor haar boek “Afri: Leven in een migrantenwijk”.

       Ze voert drie families op: Soyçiçek (Turks), Ghelali (Marokkaans) en Van Rooijen
10     (Nederlands). De eerste komt verreweg het vaakst aan het woord. Vrouwelijke familieleden
       zoals Zeynep Soyçiçek laten Chorus diep in hun onfortuinlijke leven meekijken. Zeyneps
       neef Osman probeert snackbar Jan & Jan te runnen, maar zijn strafblad keert zich tegen
       hem. Hij krijgt geen vergunning. Omdat Osman dealt kan hij zijn tantes Zeynep en Songül
       regelmatig wat geld toeschuiven, zodat deze twee kunnen sparen voor een huis in Turkije.
15     Niemand heeft werk en niemand is gelukkig.

       De Nederlandse familie Van Rooijen vertegenwoordigt een minderheid in de wijk.
       Moeder Marion is moddervet, schoondochter Anja is MS-patiënt en kleinzoon Mike
       autistisch. Ondanks de ellende houdt Marion de vinger aan de pols in de wijk: er wordt
       niet gediscrimineerd.

20     De verhalen van de Marokkaanse familie Ghelali lopen grotendeels via de geslaagde
       zoon Mehem. Hij heeft bouwkunde gestudeerd en praat als een Nederlander. Mehem
       heeft “foute” broertjes en een kind met een Nederlandse vrouw, met wie hij, uit protest
       tegen de conservatieve houding van zijn ouders, niet is getrouwd.

       Na verloop van tijd raakt Chorus in haar poging om de wijk nauwgezet te beschrijven
25     de focus enigszins kwijt. De personen die ze naast de ontelbare familieleden ook nog
       eens opvoert (opbouwwerkers, ambtenaren, wijkagenten, politici etc.) buitelen over elkaar
       heen. Desondanks heeft Chorus een prachtige pen en observeert ze knap. Haar boek is
       absoluut een aanrader voor iedereen die een beter beeld wil krijgen van het leven in een
       migrantenwijk.

                                                                       Froukje Santing, NRC (2009)




2214-2223
                                              –5–              M14/2/ABDUT/SP1/DUT/TZ0/XX/T

TEKST D


            DAN OOK MAAR METEEN DE VETSTE
           [–X–]
            Tot mijn opluchting was onze dochter haar telefoon kwijt. Sinds ze deze had gekregen,
            was het streven om zo veel mogelijk berichten de wereld in te sturen haar grootste
            tijdverdrijf. En ons eindeloos herhaalde verzoek om dat ding weg te leggen werd onze
            belangrijkste opvoedkundige inspanning.

           [ – 32 – ]
 5          De telefoonloze periode was geleende tijd. Augustus kroop naderbij: de bijna-puber
            zou naar de brugklas gaan. Hoe hou je dan vol dat jouw kind het zonder mobiel met
            whatsapp moet stellen, terwijl je weet hoe belangrijk het is dat het snel contact maakt
            in een nieuwe klas? Toch stelden we de aanschaf uit: ze moest maar wachten tot haar
            verjaardag.

           [ – 33 – ]
10          Voordat school ook maar was begonnen, gebeurde er iets grappigs. Mijn dochter was
            op Twitter “gevonden” door meisjes uit haar aanstaande klas. “Ik heb het idee dat ik
            ze al heel goed ken!”, zei onze dochter stralend. Lang leve de sociale media!

           [ – 34 – ]
            Maanden later staan we dan toch in de telefoonwinkel. Wat te kiezen? Prepaid is
            uitgesloten, dan kost een toestel dat enigszins in de buurt komt van wat gewenst is al
15          gauw 300 euro. Dus moet het een abonnement worden, maar ja, hoe voorkom je dat
            je puber aan het eind van de maand een torenhoge rekening heeft?

           De reddende engel? Een begrijpelijk pratende, geduldige verkoper. Hij kent de
            leeftijdsgroep en wijst ons meteen op een relatief goedkoop abonnement, dat zichzelf
            stopzet als de kosten boven het maandbedrag komen. Bingo! Dat is precies wat we
20          willen, en bovendien hoort er een gloednieuw modelletje Samsung bij. Die wil ze vast
            hebben, dus inpakken maar.

           “Ho”, zegt de verkoper: “Weet u zeker dat dit het model is dat ze wil hebben? Leer mij
            pubers kennen, dat luistert heel nauw. Wacht, ik omcirkel in deze folder de mogelijke
            toestellen, dan kunt u er thuis met haar nog eens naar kijken.” Met open mond en een
25          folder staan we weer buiten. Nog zonder telefoon, maar vol vertrouwen.

                                                                      Andrea Bosman, Trouw (2012)




2214-2223
