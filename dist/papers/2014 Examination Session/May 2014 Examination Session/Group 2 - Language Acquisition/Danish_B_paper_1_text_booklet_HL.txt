M14/2/ABDAN/HP1/DAN/TZ0/XX/T




      22142214

DANISH B – HIGHER LEVEL – PAPER 1
DANOIS B – NIVEAU SUPÉRIEUR – ÉPREUVE 1
DANÉS B – NIVEL SUPERIOR – PRUEBA 1

Tuesday 13 May 2014 (morning)
Mardi 13 mai 2014 (matin)
Martes 13 de mayo de 2014 (mañana)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




2214-2214                                                                                       9 pages/páginas
                                                                 © International Baccalaureate Organization 2014
                 –2–           M14/2/ABDAN/HP1/DAN/TZ0/XX/T




              Blank page
              Page vierge
            Página en blanco




2214-2214
                                                        –3–          M14/2/ABDAN/HP1/DAN/TZ0/XX/T

TEKST A


                                Interview med Malene Heger

       Historie er så meget andet end
       stenalder og landbrugsreformer, lærte
       Malene Heger i gymnasiet. Siden valgte
       hun at læse historie på Københavns
       Universitet og fortæller, hun får et sus af at
       opleve, at man på en måde selv bidrager
       med noget, når man begynder at kunne
       stille kritiske spørgsmål til både de gamle
       og nye kilder.

       Hvorfor har du valgt at læse historie?
       Jeg blev inspireret af min lærer i gymnasiet. I folkeskolen syntes jeg ikke, at faget historie var så
       spændende, fordi det hele kun handlede om stenalderen og 1700-tallets landbrugsreformer.

       Hvordan var det at begynde at læse på universitetet?
       I starten skulle jeg vænne mig til, at der er så meget at læse, og at det meste er på engelsk.
       Derudover er der ikke så mange lektioner, så man har ikke særlig mange timer på universitetet.
       I stedet skal man så selv udfylde de mange timer med at læse og studere. Det hjalp, at tutorerne
       fra begyndelsen inddelte os i læsegrupper, for når man er ny, ved man ikke, hvordan man
       finder nogen, man kan læse sammen med. Så kan man jo altid lave nogle nye læsegrupper,
       når man har lært flere at kende.

       Hvad er det bedste og det hårdeste ved at studere?
       Det hårdeste er klart den dårlige samvittighed. Der er rigtig meget, man skal læse og lave, og det
       kan være svært at strukturere sin tid hensigtsmæssig – altså for eksempel så man ikke altid sidder
       aftenen før med store opgaver. Det kræver enormt meget selvdisciplin at studere – og det kan
       stadig være svært at styre, selvom jeg nu har læst i flere år.

       Det bedste ved at studere er, at man omgås en masse andre mennesker, der brænder for det
       samme, som man selv gør.

       Hvordan er studiemiljøet på instituttet?
       Jeg synes, det er rigtig godt. Fordelen ved at læse et stort fag som historie er selvfølgelig,
       at der er mange mennesker til at sørge for en velfungerende café og gode fester. Der er mange
       på historie, der mødes med deres medstuderende i caféen Finderup Lade. Da jeg startede på
       første semester, meldte jeg mig ind i festudvalget – det var en rigtig god oplevelse og en god måde
       at lære folk at kende på tværs af årgangene. Hvis jeg skal give et godt råd til andre, der skal starte
       på universitetet, så må det være: Sørg for at deltage i det sociale, det betyder mere end man tror
       for den daglige motivation.

                                                                                  http://studier.ku.dk (2009)


2214-2214                                                     Turn over / Tournez la page / Véase al dorso
                                              –4–            M14/2/ABDAN/HP1/DAN/TZ0/XX/T

Tekst B


       Kina vil lære af Danmark: Importerer danske
       børnehaver og pædagoger
       En kinesisk skoleklasse vandt over en
       dansk skoleklasse i tv-programmet
       ”9. z mod Kina”. Men når det gælder
       de danske børnehaver, er balancen
  5    omvendt.

       Danmark er et godt forbillede

       Når Golden Apples børnehaver åbner til
       efteråret, vil det være med en dansk
       børnehaveleder og to–fem danske
       pædagoger, der – på engelsk – byder børn og forældre velkommen side om side med
10     kinesisk personale, der har været på uddannelse i Danmark.

       Den kinesiske tilgang til børneopdragelse og uddannelse er ved at ændre sig, og
       Danmark er et godt forbillede, siger Golden Apples direktør for international uddannelse
       og udveksling, Nigel Jones.

       ”I løbet af de sidste 10–15 år er der sket meget i Kina på dette område. I Kina
15     har man uddannet børn meget konservativt og på en eller anden vis haft en
       opfattelse af, at alle børn var ens. Det nordeuropæiske perspektiv er meget
       anderledes. Det lægger vægt på det enkelte barn, på at være i sammenhæng
       med naturen og at tage hensyn til miljøet og det omgivende samfund. Vi vil gerne have
       det perspektiv ind i vores børnehaver”, siger han.

       8000 børn får dansk inspiration

20     Golden Apple har omkring 8000 børn indskrevet i sine børnehaver i det
       vestlige Kina. Forud for det danske samarbejde har virksomheden undersøgt pædagogiske
       systemer i en lang række vestlige lande, men det var altså det danske, den kinesiske
       kærlighed faldt på.

       ”Da vi fik mulighed for at samarbejde med en dansk uddannelse, greb vi chancen”, siger
25     Nigel Jones.

       Kreativitet som nøgleord

       I en traditionel kinesisk børnehave er der klasselokaler, tavleundervisning og
       meget få udendørsaktiviteter. Børnehaverne er en forskole, der forbereder børnene
       på det kinesiske skolesystems mange eksamener og færdigheder, der skal læres.
       Med samarbejdet med Danmark bliver der introduceret andre værdier.



2214-2214
                                             –5–            M14/2/ABDAN/HP1/DAN/TZ0/XX/T

30     ”Vi arbejder meget med, at børnene skal kunne udtrykke følelser, holdninger og
       tanker og være autentiske mennesker. Så for eksempel når man spiller musik,
       handler det ikke om at spille præcis det, læreren spiller, i en fejlfri præstation,
       men mere om, at det enkelte barn udtrykker sig selv. Når vi snakker med vores
       kinesiske samarbejdspartnere, nævner de tit kreativitet og samarbejde som nøgleord.
35     Mange kinesiske enebørn har brug for at lære sociale kompetencer, de ikke har i
       forvejen”, siger uddannelseschef Peter Møller Pedersen, som allerede har flere
       samarbejdsaftaler på vej med kinesiske institutioner. Faktisk er efterspørgslen massiv,
       siger han.

                                                                         http://politiken.dk (2013)




2214-2214                                            Turn over / Tournez la page / Véase al dorso
                                                      –6–               M14/2/ABDAN/HP1/DAN/TZ0/XX/T

Tekst C




       Dronning Margrethes Nytårstale 2009


      Nytårsaften er den aften, hvor vi ser tilbage på året der gik og ser frem til det nye år, med hvad det
       mon vil bringe. Vi er forventningsfulde, men også bekymrede, for vi lever i en verden, hvor alt
       hvad der sker også kan mærkes her i Danmark og har konsekvenser for vort land og for os hver især.
       Det kan godt lægge en dæmper på den festglæde vi gerne forbinder med nytårsaften.
       Krisen ansporer til mådehold efter mange glade år med stigende forbrug, og det at have og kunne
       beholde et arbejde er ikke længere så selvfølgeligt. Alle vil vi gerne føle at der er brug for os,
       og at vi hver især kan yde noget i samfundets hverdag.

      De sidste 20 år er udviklingen gået meget hurtigt. Vi er blevet vænnet til, at alt blev bedre og bedre
       dag for dag. Nu står vi i en økonomisk krise, der er verdensomspændende. Den bliver vi næppe
       af med lige med det samme; men krisen kan tvinge os til at overveje, hvordan vi lever vores liv.
       Måske er det slet ikke så usundt at sætte tempoet lidt ned, at give sig tid til at nyde øjeblikket,
       finde tid til at være sammen med sine nærmeste, mærke efter hvordan de har det, og hvordan det
       går også for andre, som ikke står os så nær.

      For mange er det at blive ældre vanskeligt at acceptere. Som barn har man travlt med at
       blive voksen, som voksen vil man gerne blive ved med at føle sig ung; ja det er nærmest et krav at
       holde sig ikke blot ungdommelig, men ung i ti, tyve år længere, end man egentlig er det. Vores tid
       er blevet ungdomsfikseret. Det er både godt og skidt. Vi beundrer dem, der holder sig unge hele
       livet, vi gør det næsten til en dyd i sig selv, som om årene ingen spor må sætte sig, den dyrt vundne
       erfaring ikke må komme til udtryk. Det er måske noget af det, som er med til at gøre vores – i øvrigt
       spændende nutid – så stresset.

      Erfaring er en værdifuld bagage, som også de unge skal kunne glæde sig over og glæde sig til.
       Den der ikke længere er ung af år, skal også have plads, og de der tidligt mærker alderens
       forandringer sætte ind, må vi ikke tabe i den store og glade ungdomsdyrkelse.

      Samtidig er det dejligt stadig at kunne det ene og overkomme det andet, men det kan også være
       tilfredsstillende at sætte sig roligt ned og vide, at der er mindre at jage efter, og at det perfekte ikke
       altid er så vigtigt.

                                                                                    http://kongehuset.dk (2009)




2214-2214
                                                   –7–              M14/2/ABDAN/HP1/DAN/TZ0/XX/T

Tekst D


                                      Den blomstrende have
       Det var en stor og blomstrende have; man kunne skimte havet som en genspejling i himlen, selvom
       det i virkeligheden er omvendt; det var i juli, pæonerne hang tunge og ceriserøde på deres stængler.

            Vi sad i de grønne havemøbler på terrassen, græsplænen lyste grønt omkring os, vi spiste
       bradepandekage, sød og med æbler og kanel.

 5          Eftermiddag; Erik og jeg var stadig blå om læberne efter en af vores utallige svømmeture.
       Vi sad under parasollen, mig selv og min bedste ven Erik, min mormor med det hvide fehår,
       morfar i knickers og stråhat og min kedelige kusine Mette, hendes kraftige skinneben under bordet.

              Tekopperne klirrede, det var sommerferie og jeg havde fået lov til at tage Erik med igen
       i år. Det var præcis i året 1978, en sjældent god sommer – sol, sol og atter sol. Kun landmændene
10     klagede sig, men dem lo vi af, for vi havde ikke noget at miste.

             ”Er det aldeles livsnødvendigt at læse ved bordet?” spurgte min morfar Mette.

             Hun kiggede fortumlet op og mumlede noget bag sine tykke brilleglas, der på en eller anden
       måde skyggede for hele hendes ansigt, hun lod en hånd føre en fedtet hårlok om bag det ene øre og
       lagde bogen fra sig. Altid læste hun. Flere gange om ugen cyklede hun den lange vej til biblioteket
15     på mormors høje, sorte damecykel, og kom tilbage med kurven fuld af bøger.

             ”Du er sørme en vaskeægte læsehest, hva’ lille Mette …” nikkede morfar og tændte en cigar.

             Han kneb hende i kinden, hun rødmede og jeg sagde: ”Nå men, vi smutter. Tak for
       kage, mormor.”

             Op fløj vi fra stolene, med vores stikkelsbærben i hvide gummisko, med vores hænder i de
20     korte buksers lommer.

            ”Skal vi drøne en tur ud til næsset?” foreslog jeg, og Erik svarede med at sætte i løb,
       hen over engen, engelskgræs og kamilleblomst, ned mod stranden og klinten som lå et par
       kilometer mod nord.

             Vi bevægede os altid hurtigt, vores kroppe var fulde af uro fra vi slog øjnene op om morgenen.
25     Vores knæ dirrede, de store fødder ville løbe, vores negle var nedbidte af iver, øjnene opspilede
       af leg.

             Vi trodsede slåen og brombærkrat, brændenælder og bjørnekløer.           Vi var herrer over
       landskabet.

             Om aftenen cyklede vi så gruset gav sig på vejene, igennem fuglesang og rød himmel,
30     susede forbi træernes sorte silhuetter og alle de hemmeligheder harer og pindsvin har på den tid
       af dagen.

                                                                      Naja Marie Aidt, Vandmærket (1996)


2214-2214                                                   Turn over / Tournez la page / Véase al dorso
                                             –8–       M14/2/ABDAN/HP1/DAN/TZ0/XX/T

Tekst E




              Pige har fået 33 000 mobbende* sms’er
            Telefonnumre spredt via sociale medier på internettet er blevet et
            yndet værktøj for mobbere.

            Det fortæller Jon Lange, der er projektkoordinator i Red Barnet.
            Ved at sprede telefonnumrene ud til så mange så muligt, opnår mobberne
 5          at mobbeofrene bliver udsat for massiv sms-spam, ofte fra personer de
            slet ikke kender.

            ”Vi ser jævnligt eksempler på
            børn, der har fået 5000–10 000
            mobbe-sms’er over et par uger,
10          og den mest ekstreme sag var
            en pige, der i løbet af seks
            uger modtog 33 000 sms’er med
            mobbe-indhold på sin telefon”,
            siger Jon Lange.

            Kan ikke gemme sig

15          Han beskriver sms-mobningen som dybt traumatisk for ofrene:

            ”De her børn kan jo ikke gemme sig nogen steder. De bliver ramt
            dag og nat. Ofte foreslår velmenende voksne, at de da bare kan slukke
            for telefonen.   Men for børnene er det det samme som at afbryde
            forbindelsen med venner og netværk og isolere sig fuldstændigt”.

20          De langsigtede følger af den massive mobning via telefoner og
            internettet er slet ikke kendte endnu, men allerede på kort sigt har
            det voldsomme konsekvenser for de ramte.

            ”Vi ser desværre eksempler på børn, der i løbet af få uger fuldstændig
            ændrer personlighed.    De bliver kede af det, og lukker sig inde.
25          Ofte følger der problemer i skolen, hvor velfungerende børn pludselig
            ikke kan følge med længere. Men de søger ikke hjælp, da de føler
            mobningen er deres egen skyld”, forklarer Jon Lange.




2214-2214
                                                             –9–   M14/2/ABDAN/HP1/DAN/TZ0/XX/T


            Tager selv skylden

            De ramte børn tror, at hvis de lige kan forandre den egenskab ved
            dem selv, som de bliver mobbet med, så vil mobningen forsvinde.

30          ”Og vi ved, at hurtig hjælp er altafgørende. Hvis børnene får hjælp
            til at håndtere situationen i løbet af 3–6 måneder, kan de som regel
            komme sig. Går der længere tid, er der stor risiko for at de bliver
            påvirket ind i voksenlivet.”

            Blandt de organisationer, der arbejder med mobning, giver den digitale
35          mobning anledning til stor bekymring, da mobning på nettet i modsætning
            til skolegårdsmobning altid kan findes igen.

            ”Vi taler meget om, hvordan det kommer til at gå de her børn
            i voksenlivet.    Kan det påvirke deres mulighed for at få et job,
            når en søgning på deres navn viser, at de er blevet mobbet af tusindvis
40          af mennesker? Vi aner det ikke”, slutter Jon Lange.


                                                                            http://politiken.dk (2012)



* mobbende/mobning: vedvarende og ondsindet drilleri og chikane




2214-2214
