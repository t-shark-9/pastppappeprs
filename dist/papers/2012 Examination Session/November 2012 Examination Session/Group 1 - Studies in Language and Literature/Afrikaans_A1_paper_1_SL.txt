N12/1/A1AFR/SP1/AFR/TZ0/XX




     88120003

AFRIKAANS A1 – STANDARD LEVEL – PAPER 1
AFRIKAANS A1 – NIVEAU MOYEN – ÉPREUVE 1
AFRIKÁANS A1 – NIVEL MEDIO – PRUEBA 1

Tuesday 13 November 2012 (morning)
Mardi 13 novembre 2012 (matin)
Martes 13 de noviembre de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




8812-0003                                                                                   5 pages/páginas
                                                             © International Baccalaureate Organization 2012
                                                                –2–                       N12/1/A1AFR/SP1/AFR/TZ0/XX

Skryf kommentaar op een van die volgende.

1.

                                                                 Die Koffer

                  Baie expats het seker die een of ander lyflied. Ek vermoed “Shosholoza” is ’n bepaalde
            generasie s’n. Myne is Marlene Dietrich se koffer-song wat sy sing in haar diep-fluwele stem.
            Sy het Berlyn in 1930 verlaat om wêreldberoemd te gaan word in Hollywood, maar dekades lank
            het sy bly sing dat ’n koffer van haar nog altyd in Berlyn staan. Daarom sal sy altyd teruggaan.
       5    Die koffer is ’n metafoor vir dié deel van jou lyf en hart wat bewaar bly op die plek waar jy
            vandaan kom. Luister op YouTube.

                   Ich hab’ noch einen Koffer in Berlin1,
                   deswegen muss ich nächstens wieder hin2
                   die Seligkeiten vergangen Zeiten3
     10            sind allen noch in meinen kleinen Koffer d’rin4.

                   Ek het altyd ’n alternatiewe klein eggo in my kop: “Ich hab noch meinen Volksie in Melville5”.
            Want dis in hierdie tye wel ’n groot geluk: dat jy jou fiets in een land en jou Volksie in die ander
            kan hê en albei gereeld gebruik. Só probeer ek ’n transnasionale identiteit in stand hou.
                   Assimilasie, wat tegelykertyd die verlies van jou agtergrond impliseer, is nie meer die
     15     fel-begeerde doel wat generasies van immigrante in nuwe oorde voortdurend aan die twyfel
            gebring het oor hoe om jou moederland-identiteit af te sweer nie. Nou hou jy sonder probleme
            albei en meer identiteite in stand. Dis wat ’n mens kan probeer as jy ligvoetig bly en bevoorreg
            genoeg om die regte papiere en genoeg geld te hê; ás jou twee tuisfronte jou steun, bygesê.
                   Om hier en daar, nou en toe, in balans te hou, is die uitdaging. Om op die grensgebied van
     20     twee lande en nasionaliteite te leef, gee jou plek om te speel, met insig in die verleidende plesier
            om op meer as een plek gelyk te wees, meer as een taal maklik vir alledaagse dinge te gebruik,
            om sowel tweehoog tussen die plataanblare met uitsig na die Rijksmuseum te woon as in jou huis
            met uitsig op die Melville-koppies. Op jou fiets én in jou Volksie te ry. Die weelde van heimwee
            is in ons tyd van SMS, Skype en e-pos niks anders as ’n uitdagende kwiksilwer-bestaan nie.

                                                                                          Ena Jansen, As almal ver is (2009)


1
     Ik hab’ noch einen Koffer in Berlin: Ek het nog ’n koffer in Berlyn			
2
     deswegen muss ich nächstens wieder hin: daarom moet ek aanstons weer daarheen gaan
3
     die Seligkeiten vergangen Zeiten: die salighede van vergange tye
4
     sind allen noch in meinen kleinen Koffer d’rin: is nog in my klein koffer
5
     Ich hab noch meinen Volksie in Melville: Ek het nog my Volksie in Melville




8812-0003
                                                  –3–                   N12/1/A1AFR/SP1/AFR/TZ0/XX

      – Evalueer die koffer-metafoor as ’n toepaslike beeld vir die agtergelate lewe van die ekspat.

      – Sy knoop haar eie ervaring van die leef in twee lande aan die simbole fiets en Volksie.
        Hoe simboliseer die twee rygoed haar twee leefgebiede?

      – Die immigrant van vandag kan, danksy modern tegnologie, in die vaderland en in die aangenome
        land leef. Die skrywer verwys na die dualiteit as “’n verleidelike plesier” en “’n kwiksilwer
        bestaan”. Hoe reflekteer die toon van die stuk hierdie leefstyl?




8812-0003                                                  Turn over / Tournez la page / Véase al dorso
                                  –4–                   N12/1/A1AFR/SP1/AFR/TZ0/XX

2.

                        Eenuur In Die Middag

                 Eenuur in die middag by die Trattoria
                 ’n tafel vir twee staan leeg
                 sonder dat ’n kelner oor hom buig
                 met sy skinkbord van Indiese rottang.
             5   Die raffiamatte het hulle weggeneem
                 uit eerbied vir die gekneusde angelier,
                 vir die dood wat swart blom
                 uit elke gekneusde lit
                 vir dié liefde, wat nooit ’n kans gehad het nie.

            10   Jy kan maar roep tussen een en twee
                 by die tafel wat staan
                 tussen die pilare van die Trattoria,
                 die plek van verliefdes,
                 wat uitkyk op die straat van die middag.
            15   Jy kan hulle maar roep
                 op hul geboortename of hul troetelname.
                 Jy kan hulle roep by elke etensuur
                 tussen een en twee elke namiddag
                 maar hulle sal jou nie antwoord nie.

            20   Nòg sal jy hulle sien verbystap
                 met die kantoorwerkers, die hippies,
                 die afleweringsbodes of die paartjies wat hande vashou.
                 By die stalletjies met tuisgemaakte erdewerk
                 soek jy hulle verniet,
            25   en as jy dink jy sal hulle vind
                 tussen die leeus en die renosters,
                 die houtbeeldjies en die bontbeesvelskilde
                 op die hoek by die Afrika-winkel,
                 dan vergis jy jou,
            30   want jy sal hulle daar nie sien nie.

                 By die Trattoria, eenuur in die middag,
                 staan ’n leë tafel vir twee
                 wat uitkyk op die stoep van die dag.
                 By die tafel tussen die pilare,
            35   die hoek van verliefdes,
                 staan twee onbesette stoele
                 en die herinnering is ’n verlepte angelier.

                                                  N A Liebenberg, Die Eerste Gety (1971)




8812-0003
                                                 –5–                 N12/1/A1AFR/SP1/AFR/TZ0/XX

      – In die beskrywing van ’n weerklinkende afwesigheid hoor die leser – paradoksaal – die
        weerklinkende aanwesigheid. Hoe bewerkstellig die digter die effek?

      – Lewer kommentaar op die wyse waarop die “tafel vir twee”, die “twee onbesette stoele” en die
        “gekneusde angelier” simbole word van ’n liefdesverhouding wat tot ’n pynlike einde gekom het.

      – Die toon van die gedig sou as nostalgies en gelate beskryf kan word. Hoe so?




8812-0003
