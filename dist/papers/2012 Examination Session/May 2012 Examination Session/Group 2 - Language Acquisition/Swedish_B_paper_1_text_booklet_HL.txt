M12/2/ABSWE/HP1/SWE/TZ0/XX/T




     22122394

SWEDISH B – HIGHER LEVEL – PAPER 1
SUÉDOIS B – NIVEAU SUPÉRIEUR – ÉPREUVE 1
SUECO B – NIVEL SUPERIOR – PRUEBA 1

Monday 14 May 2012 (afternoon)
Lundi 14 mai 2012 (après-midi)
Lunes 14 de mayo de 2012 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for Paper 1.
• Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’Épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la Prueba 1.
• Conteste todas las preguntas en el cuaderno de preguntas y respuestas.




2212-2394                                                                                       5 pages/páginas
                                                                 © International Baccalaureate Organization 2012
                                                       –2–                  M12/2/ABSWE/HP1/SWE/TZ0/XX/T

TEXT A




             LAKEN – VÅR FINA VINTERFISK
            – I år finns det gott om lake i våra fiskevatten. Vi upplever
            just nu ett rekordår med tjocka isar och rikligt med lake,
            säger yrkesfiskaren Magnus Ekström i Hangö.

            – Det finns lake längs hela kustremsan från Karleby,
 5          Jakobstad och Vasa ner till Hangö, Ekenäs och österut             Foto: Leif Weckström
            mot Borgå och Lovisa. Men trots det har hushållens
            stora efterfrågan på lake inte kommit igång riktigt ännu, säger Kai Röntynen, vd på
            fiskgrossisten E. Eriksson i Helsingfors. Laken kostar 15–20 euro per kg.

            – En yrkesfiskare i Borgå fick häromdagen lika mycket lake som gös i näten, berättar
10          Christian Lindén, verksamhetsledare på Nylands fiskarförbund.

            – Så fort snön kommer börjar folk fråga efter lake. Många vill ha lakrom till jul, men då är
            det isarna som inte håller, säger Magnus Ekström.

            – Just nu har vi en fin kärnis. På de områden där yrkesfiskarna i Hangö rör sig, är den
            30 centimeter tjock och det här har vi inte upplevt på de senaste fem sex åren. I fjol fanns
15          det isar som inte höll, för två år sedan hade vi länge öppet vatten.

            Finländarnas konsumtion av fisk har inte förändrats under de senaste åren. Varje finländare
            äter 13–14 kg fiskfiléer per år.

            – Vi är det fjärde flitigaste fiskätarfolket i Europa strax efter Spanien, Portugal och Malta.
            Ungefär två tredjedelar av den fisk som finländarna äter kommer från utlandet, säger
20          Tapio Gustafsson, informatör på Centralförbundet för Fiskerihushållning.

            I [ – X – ] officiella näringsrekommendationerna uppmanas vi att äta [ – 8 – ] åtminstone
            två gånger i veckan och att växla med olika fiskarter.

            För 30 år sedan var [ – 9 – ] en annan, då åt finländarna 30 miljoner kg strömming om året.
            I dag nöjer vi oss med 5 kg strömming per [ – 10 – ].


                                               http://hbl.fi/livsstil/2010-01-28/laken-var-fina-vinterfisk (2010)




2212-2394
                                                      –3–               M12/2/ABSWE/HP1/SWE/TZ0/XX/T

TEXT B


                                      Barnens Ö
            Reine hade svårt att få arbetsro på hamburgerrestauranten McDonald’s belägen i huset
            Kungsgatan 4. Tre stora frågor kretsade i hans skalle och försökte hugga varandra i
            baken som sländor: Hur skulle han få arbete? Vad skulle han använda sommaren till?
            Hur fasen skulle han kunna hålla morsan på gott humör så att hon inte misstänkte
 5          något?
                  Kära Harriet, skrev han på brevpappret som hade fått en stor fettfläck efter
            pommes-friten. Fläcken bekymrade honom inte, den snarare stärkte det han tänkte
            skriva: Idag har vi varit på utflykt och käkat mackor i det gröna. Smöret smälte i solen … Jaha?
            Vad i helvete gjorde en hög halvstora ungar sedan? Badade? Tyvärr fick vi inte bada för
10          många var förkylda. Utmärkt, så länge man höll sig på land, kunde morsan ju inte få för
            sig att man skulle drunkna. Förkylda? Det var inte bra. Morsan hade någongång sagt
            att smittsamma sjukdomar ”grasserade” på barnkolonier. ”Grassera”, vad betydde det?
            Att sjukdomarna betade av barn som om de varit grässtrån. Han strök passusen om
            badet och skrev Men ingen badade för vi hade inte lust. Nja. Kunde morsan börja oroa
15          sig för hygienen? Men på kvällen duschade vi som vanligt. Snyggt. Perfekt. Men om det
            inte fanns dusch på Barnens Ö? Det fanns ett papper som berättade om sådant –
            men var? Han mindes bestämt att morsan hade fått en broschyr över hur det gick till med
            tvätt och bad. Men själv hade han inte läst den, bara känt kväljningar vid själva åsynen.
            Pappret borde ligga hemma i lägenheten, vilket betydde att han inte fick skicka iväg
20          det här brevet innan han kontrollerat uppgiften om dusch. Det var förresten bara bra.
            Om morsan fick breven för tätt, kunde hon ju börja tro att han längtade hem.
                  Vad skulle han använda sommaren till? Han satte pappformen med pommes-friten
            till munnen, stjälpte huvudet bakåt och hällde i sig de sista smulorna och saltkornen.
            Ett par äldre killar med bar överkropp trodde att platsen skulle bli ledig och kom fram
25          med sina brickor.
                  – Ska du sitta här och häcka länge? frågade den ena killen med brickan.
                  – Jag väntar på min farsa, svarade Reine. Han stack just på muggen.
                  De bägge barbröstade gav sig iväg för att vänta ut ett par äldre tanter litet längre
            bort; den ena grabben var tatuerad på ryggen: DENNA SIDA UPP.




                                                                                 P C Jersild, Barnens Ö (1985)


2212-2394                                                      Turn over / Tournez la page / Véase al dorso
                                                                     –4–    M12/2/ABSWE/HP1/SWE/TZ0/XX/T

TEXT C




                         Urspårad vårdnadskonflikt
                TEATER

              FADERN Av August Strindberg, Regi Philip Zandén, Stockholms stadsteater, Speltid 2.40.

                I en intervju i Svenska Dagbladet inför premiären på Strindbergs Fadern, säger regissören
                Philip Zandén att han har velat sätta barnet i centrum – alltså Ryttmästarens 17-åriga dotter
                Bertha. Lustigt nog sa Thommy Berggren samma sak inför sin uppsättning av Ibsens Vildanden
                på samma teater för två år sedan. Då gällde det Hjalmar Ekdals 14-åriga dotter Hedvig.
    5               Hedvig spelades av Josefin Ljungman, och vem spelar nu Bertha om inte –
                Josefin Ljungman. Det är en händelse som ser ut som en typecasting1. Och valet är förståeligt
                – få vuxna skådespelare förmår spela tonårsflickor med en så naturlig apparition2 i röst och
                mimik som den snart 30-åriga Ljungman.
                    Zandén sätter väl inte egentligen Bertha själv i centrum men det är hennes perspektiv
10              på föräldrarnas konflikt som ändå gör sig påmint från första scenen till den sista. Bertha är
                hela tiden närvarande, uppflugen på stegar eller fönsterbräden, och Peter Holms scenbild
                illustrerar hennes konstnärsdrömmar – det spartanskt möblerade vardagsrummet hemma hos
                ryttmästarfamiljen är hennes ateljé, fylld av tuschteckningar.
                    Nu står visserligen barnet i centrum redan i Strindbergs pjäs – det är ju Bertha som är
15              själva stridsäpplet i föräldrarna maktkamp. Men då handlar det om barnet som symbolisk
                princip, inte som individ.
                    Både mamma och pappa älskar nog sin dotter – något som Zandén ironiskt gestaltar i en
                scen där hon sitter mellan dem i en soffa och blir överöst av kyssar och smekningar från ömse
                håll – men det är segern i könskampen som för dem är det primära, inte dotterns väl och ve.

20                  De juridiska och medicinska premisserna för denna kamp är ju numera obsoleta3,
                men det fina med Zandéns uppsättning är att den känns som en så hyperaktuell vårdnads-
                konflikt att man inte bryr sig om att argumenten saknar giltighet. Kjell Bergqvists och
                Eva Röses spel före paus är psykologisk realism av bästa märke – så vältaligt tårfyllt och
                känslostarkt pläderar de för sin sak att man förstår båda parterna. Och det tillhör sannerligen
25              inte det vanliga i förvaltningen och gestaltningen av det strindbergska fädernearvet.
                    Desto ledsammare att föreställningen faller stuprakt efter paus.
                    Här sätter Zandén foten rakt ner i den melodram han sagt sig vilja undvika. Bergqvist
                ger vansinnesskrattet ett ansikte, Röse slår sig för bröstet som en stumfilmsaktris, Ulf Eklunds
                svåger pendlar mellan hånskratt och fåntratt, och det är ett rent elände att något som började
30              så lyhört får sluta så tondövt.



                                                                           Nils Schwartz, Expressen (augusti 2010)

1
        typecasting:  att man alltid får spela samma typ av roller
2
        apparition:  utseende; framtoning
3
        obsoleta:  ålderdomliga, omoderna




2212-2394
                                                       –5–                  M12/2/ABSWE/HP1/SWE/TZ0/XX/T

TEXT D

 Finlandssvenskar oroade för egna språkets framtid
                                                                             BAKGRUND
HELSINGFORS.
De hårdnande attityderna                                                          Svenskans ställning
mot svenskan har fått den                                                         tryggad i grundlag
finlandssvenska minoriteten
att tappa tron på svenskans                                                   Finlandssvenskarna uppgår till
framtid i Finland. En              Den finlandssvenska nationalscenen         mindre än 300 000 och utgör drygt
färsk undersökning visar            Svenska teatern i Helsingfors drar        5 procent av totalbefolkningen.
att en tredjedel är rädd att      fulla hus, medan det svenska språkets
                                                                              Största delen av den
svenskan är starkt hotad.           ställning i landet blir allt svagare.
                                                                              svenskspråkiga minoriteten är
                                                                              bosatt längs kusterna, även om det
Det är de stora domänförlusterna finlandssvenskarna drabbats                  finns små ”språköar” i det finska
av den senaste tiden som ligger bakom pessimismen, säger                      inre Finland.
forskare Kjell Herberts vid Åbo akademi som gör den årliga                    De flesta finlandssvenskar är
enkäten bland finlandssvenskarna.                                             tvåspråkiga och bland majo-
    Den finlandssvenska tv-kanalens existens har ifrågasatts,                 ritetsbefolkningen kan många
                                                                              tala åtminstone hjälplig svenska
de svenskspråkiga delarna av Sibbo stad annekterades av
                                                                              på grund av den obligatoriska
Helsingfors, svenskspråkiga polisdistrikt har fusionerats med                 skolundervisningen.
finska. Det populära svenskspråkiga förlossningssjukhuset i                   Svenskans ställning som
Ekenäs slogs ihop med det finska i Lojo, räknar Herberts upp.                 nationalspråk är tryggad i den
    Den stora statliga förvaltningsreformen innebär också att                 finska grundlagen.
tidigare svenska områden slukas av de finska.

I HELSINGFORS möter man fortfarande svenskan i gatubilden.
   På det stora varuhuset Stockmann talar både personal
och kunder ofta svenska. Den finlandssvenska nationalscenen
Svenska teatern drar fulla hus och alla gatunamnen är på finska
och svenska.

OFFICIELLT ÄR FINLAND        tvåspråkigt. I praktiken innebär
tvåspråkigheten dock ofta finska och engelska. I butikerna längs
Alexandersgatan kungörs öppettiderna uteslutande på finska
och engelska.
    I den uppflammade debatten på finskt håll har svenskan den senaste tiden tagit storstryk.
Motståndet mot den obligatoriska svenskundervisningen i finska skolor är massivt och allt färre lär
sig svenska mer än hjälpligt.
    De 300 000 finlanssvenskarna har tidigare präglats av en stark optimism för att det andra nationalspråket
har en framtid. Idag har pessimismen tagit över. För tio år sedan litade 90 procent av finlandssvenskarna på
att svenskans framtid var ohotad. Nu är siffran nere i 67.
    Fyra av fem finlandssvenskar anser också att språkklimatet har försämrats de två senaste åren.
    I kommentarerna krävs hårdare tag av Svenska folkpartiet i språkpolitiken, att språklagen måste följas.
Samtidigt anser många att svenskan måste bli attraktivare. Det ska vara lustbetonat att läsa svenska.

                                                                Stefan Lundberg, Dagens Nyheter (januari 2010)



2212-2394
