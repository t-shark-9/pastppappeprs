M12/2/ABITA/SP1/ITA/TZ0/XX/T




     22122319

ITALIAN B – STANDARD LEVEL – PAPER 1
ITALIEN B – NIVEAU MOYEN – ÉPREUVE 1
ITALIANO B – NIVEL MEDIO – PRUEBA 1

Monday 14 May 2012 (afternoon)
Lundi 14 mai 2012 (après-midi)
Lunes 14 de mayo de 2012 (tarde)

1 h 30 m


TEXT BOOKLET – INSTRUCTIONS TO CANDIDATES
 Do not open this booklet until instructed to do so.
 This booklet contains all of the texts required for Paper 1.
 Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
 N’ouvrez pas ce livret avant d’y être autorisé(e).
 Ce livret contient tous les textes nécessaires à l’Épreuve 1.
 Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
 No abra este cuaderno hasta que se lo autoricen.
 Este cuaderno contiene todos los textos para la Prueba 1.
 Conteste todas las preguntas en el cuaderno de preguntas y respuestas.




2212-2319                                                                                       5 pages/páginas
                                                                 © International Baccalaureate Organization 2012
                                                   –2–                  M12/2/ABITA/SP1/ITA/TZ0/XX/T

TESTO A


        Attenzione alle vacanze prenotate su Internet
       SAN VITO DI CADORE – Avevano aﬃttato un appartamento on-line, pagando una cifra
        interessante: 500 euro per una settimana. Tanto più che il luogo è incantevole:
        le bellissime montagne piene di neve del Cadore nell’Italia del nord. Peccato che
        l’oﬀerta fosse solo un falso ovvero una frode. Perché l’alloggio aﬃttato non esisteva.
        Quando i turisti sono arrivati sul posto, allo stesso indirizzo, fornito dagli abili
        tour operator, hanno scoperto solo l’albergo San Vito, chiuso ormai da dieci anni.

       Sono numerose le frodi telematiche e le vittime di questa sono una coppia di Padova e una
        comitiva di 12 ragazzi accompagnati dalla maestra. Dopo l’amara scoperta, non restava
        che recarsi dalla polizia per denunciare il fatto e fornire tutte le indicazioni possibili per
        risalire ai responsabili.

       E pare che i militari li abbiano già individuati: falsi agenti immobiliari che vendevano
        case-fantasma a ﬁduciosi turisti desiderosi di passare una vacanza a buon prezzo.

       Tutti e due i casi si sarebbero veriﬁcati a San Vito. L’indirizzo fornito ai clienti era quello del
        civico 5 di via Belvedere. Inutili i tentativi di chiedere chiarimenti, di capire se realmente
        fosse l’immobile giusto. Alla ﬁne non è rimasto altro da fare che rivolgersi alla polizia dove
        i truﬀati hanno raccontato l’accaduto e presentato denuncia. Dopodiché sono tornati a
        casa, cambiando decisamente programma.

       Ma non è certo una novità quella delle truﬀe telematiche
        nel settore immobiliare. E ogni volta, nonostante gli appelli
        a veriﬁcare prima di pagare, si continua a fare la stessa cosa,
        buttando via soldi, tempo e soprattutto il buon umore che
        accompagna ogni vacanza.

                                                                       www.adige.tv (2010) (testo adattato)




2212-2319
                                                  –3–                M12/2/ABITA/SP1/ITA/TZ0/XX/T

TESTO B


            DIFENDIAMO IL MONTE PELMO
              Contro la costruzione di giganteschi nuovi impianti di risalita
                                    sul monte Pelmo.




           Pensare che la crisi del turismo si possa affrontare e superare costruendo sempre
            nuovi e più grandi impianti di risalita è pura follia. Non si può considerare
            la montagna e le Dolomiti come un parco dei divertimenti senza fine, valido sia per un
            turismo da ricchi sia per un turismo di brevissima durata.

  5        La crisi dell’economia italiana ed europea pesa anche nel nostro settore turistico di
            montagna, che da sempre soffre anche perché non abbiamo imprenditori moderni e
            dinamici che dovrebbero produrre idee nuove e utili.

           Visto che, nonostante la costruzione di molte piste da sci, siamo in crisi e c’è una
            riduzione delle presenze ci saranno dei motivi e molte cose sono da cambiare.
 10         E specialmente definiamo una buona volta che cosa deve essere il turismo per
            i prossimi decenni.

           Ma certamente non si possono riproporre le stesse strategie che sono la
            causa primaria di questa crisi. Se è vero che una parte di sciatori apprezzano
            il “Salire e Scendere” fine a se stesso degli impianti di risalita, molti altri e certamente
 15         le nuove generazioni di sportivi e turisti ricercano una proposta turistica che conservi
            l’ambiente delle Dolomiti. Questo significa salvaguardare la sua bellezza, il silenzio e
            l’armonia che solo una natura rispettata ci può dare.

           Decine di migliaia di persone sono pronte a venire a passare le vacanze nelle Dolomiti
            se ci sono proposte ecologiche che non rovinano l’ambiente dolomitico. [ – X – ] non
 20         solo. Quelle proposte devono [ – 15 – ] essere in accordo con la necessità, dopo una
            settimana di lavoro e stress, di avere momenti piacevoli al contatto con la natura.
            E [ – 16 – ]: l’alloggio e la gastronomia devono essere di alta qualità. Per quale motivo
            delle persone dovrebbero fare centinaia di km per trovarsi [ – 17 – ] in mezzo allo
            stesso caos e stress della città?

 25         Per questi motivi firmiamo tutti questa petizione in difesa del Pelmo.


                                                            www.ecologiaambientebelluno.blogspot.com
                                                                                (2011) (testo adattato)



2212-2319                                                  Turn over / Tournez la page / Véase al dorso
                                                                     –4–                        M12/2/ABITA/SP1/ITA/TZ0/XX/T

TESTO C




                    DAGLI SPAZI PUBBLICI AI
                     LABIRINTI DI CONSUMO
              In buona parte delle città del mondo è in atto una guerra all’ultimo centimetro tra due idee opposte
               di spazio pubblico. Da un lato tende a vincere la scelta di considerare come spazio pubblico tutto
               quello che permette di fare dello shopping. Secondo questa concezione i cittadini sono utenti e
               clienti e i loro movimenti nella città devono essere diretti, guidati e sorvegliati.

     5  A Hong Kong come a Milano quello che importa a chi progetta gli spazi è come sfruttare al massimo
         il bisogno di socialità che rimane nella gente, per ottenerne un beneficio economico.

              Per esempio, se qualcuno deve prendere un treno, allora bisogna che passi per una lunga serie di
               corridoi e rampe1 piene di vetrine di negozi. Nella stazione ferroviaria di Milano hanno sostituito
               le scale mobili con delle rampe: è una imitazione del concetto di centro commerciale, dove è
    10         importante che l’utente non trovi subito la rampa giusta per continuare a salire e arrivare al treno.
               Ed è importante soprattutto che non trovi la rampa di uscita, così da restare più tempo possibile
               davanti alle vetrine.

              Dall’altra parte c’è un’altra concezione, quella secondo la quale lo spazio pubblico è quello costituito
               dalla gente per andare a zonzo2, per passeggiare, per il dolce far niente per cui l’Italia è amata nel
    15         mondo. Il fine dello spazio pubblico è di essere indefinito, ma ricreato di volta in volta dalla
               creatività e dalla noia delle persone che lo usano per fermarsi, parlare, discutere animatamente di
               calcio, dormire, far passare il tempo, osservare ed essere osservate.

              Un sito Internet conta le persone curiose che passano il loro tempo a osservare quello che succede
               negli spazi pubblici. Queste persone osservano la folla, si fermano per guardare un evento insolito
    20         o qualche altro aspetto dei luoghi dove si trovano. Quando diminuisce il numero di tali persone
               significa che c’è un livello pericoloso di un certo tipo di inquinamento: la perdita del senso dello
               spazio, la perdita dell’idea che lo spazio è a disposizione di tutti. Pensiamo alla piazza, che è
               un’invenzione italiana, è qualcosa di straordinario perché può contenere una qualunque funzione o
               nessuna.

                                                                                Il Venerdì di Repubblica (2011) (testo adattato)

1
    rampa: un piano inclinato che permette di passare da un piano all’altro o da un livello a un altro di un ediﬁcio
2
    andare a zonzo: camminare senza un obiettivo preciso


2212-2319
                                                                  –5–                       M12/2/ABITA/SP1/ITA/TZ0/XX/T

TESTO D


                      COSA FARE DOPO
                       LA MATURITÀ?
Intervistiamo sull’argomento Giancarlo Gasperoni, docente universitario, e Andrea Cammelli, direttore del
consorzio universitario AlmaLaurea*.

Professor Gasperoni, secondo la vostra indagine un terzo dei liceali decide troppo tardi che facoltà
scegliere, solo dopo la maturità, e qualcuno anche dopo l’estate. Perché?
Questo si spiega, anche, con una certa drammatizzazione eccessiva dell’esame di maturità. Questo blocca
le scelte che andrebbero fatte prima e con maggiori energie.

L’elemento decisivo nella scelta è l’attitudine alle materie?
Non è sufficiente perché, le materie per le quali si ha un interesse possono essere importanti anche in corsi di
laurea “insospettabili”.

Sarebbe utile un orientamento a livello di corso?
Sì. Ci sono strumenti come AlmaLaurea che permettono di individuare i corsi che contengono quelle materie per
cui ci si ritiene portati.

Lo strumento Internet può essere utile?
Sì. I siti universitari sono relativamente ben fatti e ci sono i dettagli dei corsi.

Quale consiglio darebbe a un giovane che non ha ancora deciso? Da cosa partire?
Soprattutto dall’interesse per le materie. Non darei troppo peso alle aspirazioni professionali perché, quando avrà
finito gli studi il mercato del lavoro sarà cambiato.

Dottor Cammelli, ma le scelte si fanno davvero in relazione alla bontà della facoltà?
Molti ragazzi lo fanno anche pensando ad altro. Molta gente va a Milano o a Bologna perché le occasioni culturali
e sociali sono maggiori.

Le istituzioni fanno di tutto per aiutare i giovani in queste scelte?
Stanno facendo ancora troppo poco.

Cosa si deve sapere per fare la buona scelta?
Ci si deve informare sulle performance delle facoltà più che sull’università. Le esperienze di studio all’estero e di
stage sono questi gli elementi che mostrano se il corso di studio è integrato a livello europeo e interagisce con
il mercato del lavoro.

È ancora importante l’università?
Certo. I laureati sono ancora pochi.

Un suggerimento?
Il mio consiglio è “fai quello che ti senti di fare”. Però su quello, si devono investire tutte le proprie energie, tutte
le capacità.

                                                                           www.miojob.repubblica.it (2010) (testo adattato)

* AlmaLaurea è un servizio innovativo che rende disponibili on-line i curriculum vitae dei laureati


2212-2319
