M12/2/ABFIN/HP1/FIN/TZ0/XX/T




     22122256

FINNISH B – HIGHER LEVEL – PAPER 1
FINNOIS B – NIVEAU SUPÉRIEUR – ÉPREUVE 1
FINÉS B – NIVEL SUPERIOR – PRUEBA 1

Monday 14 May 2012 (afternoon)
Lundi 14 mai 2012 (après-midi)
Lunes 14 de mayo de 2012 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for Paper 1.
• Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’Épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la Prueba 1.
• Conteste todas las preguntas en el cuaderno de preguntas y respuestas.




2212-2256                                                                                       7 pages/páginas
                                                                 © International Baccalaureate Organization 2012
                                           –2–             M12/2/ABFIN/HP1/FIN/TZ0/XX/T

TEKSTI A


                        Onnistu työhaastattelussa!
       Kutsu haastatteluun on askel lähemmäs uutta työpaikkaa. Tilanne saattaa
       jännittää, ja tuntuu, että kysymyksiin pitää osata vastata juuri oikealla tavalla.
       On kuitenkin hyvä muistaa, että haastattelu on myös vuorovaikutustilanne:
       mahdollisuus kysyä lisää ja tulla kuulluksi. Hyvä valmistautuminen luo pohjan
 5     onnistuneelle työhaastattelulle.

       Ennen työhaastatteluun menoa kannattaa hankkia tietoa yrityksestä, johon
       on hakemassa töihin, jotta voi haastattelutilanteessa esittää kysymyksiä
       yrityksestä. On myös syytä valmistautua siihen, mitä haastattelussa tullaan
       kysymään. Vastauksia kannattaa miettiä jo etukäteen, sillä kysymykset
10     saattavat olla hyvinkin vaikeita eikä ajatus ehkä kulje jännittävässä
       haastattelutilanteessa yhtä sulavasti kuin tavallisesti. Yritystä koskevat tiedot
       auttavat räätälöimään sopivat vastaukset kysymyksiin.

       Työhaastattelussa saatetaan kysyä melkein mitä tahansa.            Mitä elämä
       mielestäsi on, kysyttiin siivoojan paikkaa hakeneelta naiselta. Missä kuvittelet
15     olevasi viiden vuoden kuluttua, kysyttiin multimediasuunnittelijan paikkaa
       hakeneelta mieheltä.        Kysymykset eivät välttämättä rajoitu pelkästään
       työhön liittyviin asioihin, vaan haastattelussa saatetaan selvittää myös
       hakijan arvoja ja elämänasennetta. Haastattelutyylitkin vaihtelevat. Jotkut
       haastattelijat ovat myönteisiä ja vuorovaikutteisia. Jotkut taas käyttävät
20     aggressiivista haastattelutyyliä ja pyrkivät järkyttämään haastateltavan
       tasapainoa. Jälkimmäisessä haastattelutilanteessa kannattaa muistaa, että
       kyseessä ei ole mikään henkilökohtainen hyökkäys vaan pyrkimys löytää
       mahdollisimman sopiva työntekijä tarjolla olevaan tehtävään.           Kriittisiä
       huomautuksia ja vähätteleviä kysymyksiä ei tulisi ottaa itseensä, sillä jos on
25     päässyt työhaastatteluun, on jo yrityksen mielestä varteenotettava hakija ja
       kysymyksillä testataan lähinnä sitä, miten hyvin hakija osaa vastata vaikeisiin
       kysymyksiin ja kritiikkiin.

       Jos kärsit jännityksestä työhaastattelun kaltaisissa tilanteissa siinä määrin,
       että esimerkiksi punastut tai äänesi alkaa vapista, kannattaa sen eteen
30     tehdä jotakin. NLP on menetelmä, jolla vaikutetaan mielen prosesseihin ja
       sen avulla voi poistaa myös jännitystä. NLP:ssä mieli ohjelmoidaan uudelleen
       erilaisten mielikuvaharjoitusten avulla.    Jännitystä helpottavan ankkurin
       voi luoda seuraavalla yksinkertaisella mutta harjoittelua vaativalla tavalla.
       Kuvittele tilanne, jossa tunnet olosi tyyneksi ja rauhalliseksi. Valitse sitten
35     jokin suhteellisen luonteva ja huomaamaton toiminto, jonka voit tehdä missä
       tahansa (se voi olla vaikkapa käsien laittaminen yhteen tai toisen käden
       puristaminen nyrkkiin). Kuvittele tyynen olon tilannetta ja tee samalla tämä
       toiminto. Kun teet harjoituksen monta kertaa, tulee toiminnosta lopulta
       ankkuri, joka aiheuttaa sinulle rauhallisen olon heti ja laukaisee jännityksen
40     välittömästi.


2212-2256
                                       –3–             M12/2/ABFIN/HP1/FIN/TZ0/XX/T

       Työhaastatteluun kannattaa aina pukeutua huolitellusti, oli työtehtävä
       mikä tahansa.     Virallisesti pukeutuminen ei yleensä ole välttämätöntä.
       Hyvä ryhti, luja kädenpuristus, silmiin katsominen ja selkeä puhe luovat
       hyvää yleisvaikutelmaa. Haastattelussa kannattaa käyttäytyä luontevasti
45     mutta valppaasti. Hyvä yleisohje on se, että on teeskentelemättömästi
       oma itsensä mutta seuraa haastattelijan tapakäyttäytymistä. Haastattelijan
       käyttäytymistyylin mukaileminen (ei kuitenkaan imitoimalla irvokkaasti!)
       perustuu siihen psykologienkin todistamaan havaintoon, että toisen
       käyttäytymisen myötäileminen saa tämän tuntemaan olonsa hyväksi.

                                                                  www.nicehouse.fi (2011)




2212-2256                                     Turn over / Tournez la page / Véase al dorso
                                                     –4–                  M12/2/ABFIN/HP1/FIN/TZ0/XX/T

TEKSTI B

                                   Mä oon vaan töissä täällä

       Ystävättäreni kipaisi toimistonsa alakerran kuppilaan ostamaan
       lounassalaattia.  Salaattiin sai valita salaattipohjan päälle kolme täytettä.  
       Ystävättäreni valitsi mozzarellaa, broileria ja viininlehtikääryleitä.  
       Mukaan otettavalle kertakäyttölautaselle alkoi rakentua herkullisen
 5     näköinen ateria.   Sitten sattui ”hups”, kun viinilehtikääryle irtosi
       myyjättären ottimista keskelle valintatiskiä.  Eipä hätää, fiksu myyjätär
       poimi kääryleen sormiinsa ja nosti sen näppärästi takaisin valmisteilla
       olevaan annokseen.   Tästähän ystävättäreni pillastui ja kieltäytyi
       vastaanottamasta ruokaa, jossa olivat vierailleet vieraat sormet.   Syntynyt sananvaihto sai
10     sermin takana olleen omistajankin kiinnostumaan, mitä liikkeessä oikein tapahtui.  Ystävätär sai
       uuden annoksen.

       Keskustelimme ystävysten kesken palvelusta, jolloin toinenkin ystävättäreni innostui kertomaan
       omasta lounassalaatinostokokemuksestaan.   Hänkin oli eräänä päivänä valitsemassa kolmea
       vaihtoehtoa salaattiinsa kurkku-, salaatti- ja tomaattipohjan päälle.  Hänen valintansa olivat broileri,
15     fetajuusto ja maa-artisokan sydämet.  Myyjätär oli aloittanut annosten teon, mutta sitten hän oli
       hämmentynyt kolmannen valinnan edessä.   Mikäs se kolmas valinta oikein oli?   Maa-artisokan
       sydämiä, kiitos.  Myyjätär osoitti marinoituja sieniä, että näitäkös?  Ystävätär artikuloi vieläkin
       selvemmin, ja eri kulhojen koomisen osoittelun jälkeen artisokat löytyivät ja päätyivät onnellisesti
       lautaselle.

20     Minäkin innostuin jo tässä vaiheessa ja kerroin kesäisestä palvelukokemuksestani ”hyvässä”
       ravintolassa.   Ainakin ravintola oli kallis.   Seurueemme oli syönyt jo alkuruoat ja pääruoan,
       ja nyt tässä ystävieni taivaisiin kehumassa paikassa jälkiruoat alkoivat saapua pöytään.  
       Kun muut pöytäseurueemme jäsenet olivat jo syöneet herkkunsa, havahduin siihen, ettei minun
       annokseni ollut saapunut ollenkaan.  Kysyin tarjoilijalta, että mitenkäs sen jälkiruoan kanssa kävi.  
25     Sain vastauksen: ”Ajattele, mikä kalorimäärä sinulta jäi saamatta.”   Jopa minä jäin silloin
       sanattomaksi.

       Jäimme pohtimaan, [ – Esimerkki – ] iloista ja hyvää asiakaspalvelua on joskus niin vaikea saada.
       Eräs ystäväni totesi tähän, että vaikka kyse olisi multakuorman tilaamisesta, hyväkin tuote jää
       asiakkaan mieleen huonona, [ – 19 – ] kuorma-autokuski lastia tuodessaan on töykeä.  Eikä siinä
30     auta, [ – 20 – ] hinta olisi naapurifirmaan verrattuna hiukan edullisempi.  [ – 21 – ] harmistunut
       ystäväni tilasikin uuden kuorman toiselta maanviljelijältä, joka oli tuonut mullan lisäksi tilansa
       vihanneksia tuliaisiksi.  Jatkossa koko naapurusto tilasi jälkimmäiseltä tuottajalta mullat pihoilleen.  
       Ei ilmaisten porkkanoiden toivossa [ – 22 – ] siksi, että hyvä sana oli kiertänyt ja positiivinen
       asenne voitti.

35     Onko se pimeä kylmä talvi, vai suomalainen jäyhä luonteenlaatu, että hymyä ja ystävällistä
       asennetta on usein vaikea loihtia?   Vai olemmeko me niin tottuneita itsepalveluun, ettei hyvää
       palvelua aina osata?  Vai onko työvoimasta jo niin suuri pula, ettei ammattitaitoista henkilökuntaa
       ole aina helppoa saada?
                                                                                           Marjukka Karttunen
                                                     http://blogit.iltalehti.fi/marjukka-karttunen/ (18.1.2011)

2212-2256
                                                          –5–                  M12/2/ABFIN/HP1/FIN/TZ0/XX/T

TEKSTI C

                                                       Kotiinpaluu

             Se oli ihana loma.  Kun suljin silmät, saatoin yhä tuntea levän tuoksun, ja iholla meren kosteuden.  
             Eero oli istunut iltaisin kanssani parvekkeella, aurinko oli valunut edessämme verenpunaisena,
             olimme juoneet viiniä ja puhuneet.
                    Kiersin avainta, lukko loksahti kaksi kertaa.   Avasin oven ja astuin eteiseen.   Kasa
    5        sanomalehtiä ja mainoksia levähti jalkoihini.  Asunnossa haisi ummehtuneelta.  Eikö Taina ollut
             muistanut käydä?  Hänen piti kastella kukat ja tuulettaa, mutta arvasihan sen.  Viisitoistavuotias
             likka, hetken lapsi, pää ajatuksia täynnä.  Peikonlehti1 rohjotti nurkassa keltaisena.  Pelakuut2 olivat
             muuttuneet pieniksi ruttuisiksi sumpuiksi, ne murenivat koskiessa pölyksi.
                    Jätin matkalaukun avaamattomana nurkkaan.   Riisuin takin ja kengät ja sukatkin jaloista,
10           jotka olivat turvonneet lentokoneessa.  Avasin parvekkeenoven selälleen.  Alkusyksyn ulkoilma
             virtasi sisään viileänä.   Kaikki tuoksut olivat raskaita, niissä oli makea, mätänemistä enteilevä
             aromi.
                    Seisoin hetken ja katselin ympärilleni.  Pöytää, jolla tyhjä hedelmävati odotti täyttäjäänsä.
             Vanhaa grammaria3, joka vielä jaksoi soittaa savikiekkoja, ja vinossa kallistelevaa levykasaa, joka
15           oli jäänyt pölyttymään lähtiessämme matkalle.  Kumarruin päällimmäisen levyn käteeni, kulmista
             pehmeäksi taittunut pahvikansi ja vanhanaikainen ruskea suojapaperi.  Asetin kiekon lautaselle.
             Neula särähti.   Vanha tango Buenos Airesista, Eeron suosikki.   Melankoliaa, jota joku voisi
             pitää pateettisena.  Ensisävelet työntyivät asuntoon rahisten, kuin sumun keskeltä.
                    Jokin kiinnitti huomioni.   En ymmärtänyt mikä se oli.   Huoneessa oli jotakin erilaista
20           kuin ennen.
                    Seisoin ja kääntelin päätäni, tähyilin joka nurkkaan, mutten oivaltanut.
                    Kun katsoin ikkunalautaa, säpsähdin.   Se oli täynnä ruukkuja, isoja ja pieniä, vihreitä ja
             ruskeita niin kuin ennenkin, maalattua ja maalaamatonta savea, ja niissä sojottivat kuolleet
             rankamaiset kasvit.   Keltaisia lehtiä oli varissut lattialle.   Mutta erilaisuus ei johtunut kukkien
25           kuolemasta.
                                                               […]

                    Katsoin taas.  En edelleenkään nähnyt mistä outo vaikutelma syntyi.  Puristin silmät sekunniksi
             kiinni ja avasin ne.  Olin näkevinäni yhdessä ruukuista halkeaman.  Se oli niistä kaikkein suurin,
             sammaleenvihreä ja arvokasta poltettua savea.  Astuin lähemmäs.   Ruukun kiiltävässä kyljessä
30           tosiaan kiemurteli ruma alaspäin levenevä vako, kuin huonosti paikattu haava.
                    Tainan oli sittenkin täytynyt käydä ja pudottaa ruukku.  Liimata se sitten kömpelösti kokoon.
             Jostain ihmeen syystä hän oli nostanut tai siirtänyt ruukkua, ehkä jukkapalmua kastellessaan,
             ja räiskis.

                                                                      Tuuve Aro, Merkki ja muita novelleja (2006)

1
        peikonlehti: suosittu viherkasvi
2
        pelakuu eli pelargoni: suosittu koristekasvi
3
        grammari: vanhanaikainen levysoitin




2212-2256                                                           Turn over / Tournez la page / Véase al dorso
                                                     –6–                 M12/2/ABFIN/HP1/FIN/TZ0/XX/T

TEKSTI D

                                          Reilun matkailun ohjeet


                         Reilun matkailun yhdistys ry on kansalaisjärjestö, jonka tavoitteena on herättää
                         keskustelua matkailun etiikasta, toimintatavoista ja tavoitteista.  Reilun matkailijan
                         ohjeet pyrkivät auttamaan matkailijaa tämän valinnoissa kohti kestävämpää – ja
                         näin myös reilumpaa – matkailua.   Ohjeet soveltuvat sekä kotimaan- että
                         ulkomaanmatkailuun.

Matkan ajankohta pitäisi valita huolella ja välttää huippusesonkia.   Huippusesongin ajankohtaan
vaikuttavat matkailijoiden lomatottumusten ohella vuodenajat, uskonnolliset ja kansalliset juhlat sekä
lomat.   Jos matkailijoiden virta jakautuu tasaisemmin, matkailu kuormittaa ympäristöä vähemmän
kuin huippusesonkien suuremmat ihmisjoukot, kun otetaan huomioon vedenkulutus, jätehuolto,
liikenteen aiheuttamat haitat ympäristölle ja ihmisille, maan eroosio ja muut ympäristöhaitat.
Jos matkustat hiljaisena kautena, paikallisten sosiaalinen ympäristö ja elinympäristö eivät kärsi
niin radikaalisti kuin huippusesonkien aikana ja kohteen palveluiden laatu on usein parempi.  
Monet matkakohteen käymisen ja näkemisen arvoisista palveluista tosin eivät välttämättä ole saatavilla:
julkinen liikennöinti saattaa olla rajoitettua, nähtävyyksien luona olevat info- ja palvelupisteet suljettuja ja
osa hotelleista kiinni.

Huippusesongin ulkopuolella matkustaminen tarkoittaa usein omatoimimatkailua, mutta jos käytät
matkanjärjestäjän palveluja, valitse vastuuntuntoinen matkanjärjestäjä, joka pystyy osoittamaan, että sen
toiminta hyödyttää paikallisyhteisöä ja minimoi ympäristö- ja sosiaaliset haitat.  Reilua matkailua tukeva
matkanjärjestäjä tiedottaa matkakohteen kulttuurista ja ympäristöstä.  Matkanjärjestäjällä tulee myös olla
toimintaohjeet, kuinka vieraassa kulttuurissa toimitaan ja kuinka matkailija voi omalla toiminnallaan
vähentää kohteeseen tulevaa kuormitusta.   Perehdy matkakohteeseen jo ennakkoon: ota selvää, onko
kohteessa uhanalaisia eläimiä tai luontoa, tutustu paikalliseen kulttuuriin ja tapoihin sekä yhteiskunnassa
vallitseviin oloihin.   Reilun matkailijan periaatteisiin kuuluu jo suunnitteluvaiheessa välttää
majoituspaikkoja, jotka on rakennettu esimerkiksi uhanalaisen luonnon keskelle, ja reilu matkailija ei
koskaan matkusta erittäin uhanalaisiin kohteisiin.

Ympäristötietoinen matkailija tiedostaa myös matkailunsa yhteyden energian tuottamiseen ja kulutukseen
ja valitsee energiaa säästävän matkustusvälineen.   Monet nykyistä energialähteistä eivät ehkä enää ole
tulevien sukupolvien käytettävissä.   Veden- ja energiankulutus vaikuttavat eniten matkan ekologiseen
jalanjälkeen, ja lentäminen matkakohteeseen voi aiheuttaa jopa 90 % matkan ilmastovaikutuksista.




2212-2256
                                                   –7–                 M12/2/ABFIN/HP1/FIN/TZ0/XX/T



Suomalaiset ovat tottuneet veden runsauteen.   On laskettu, että
Suomessa reiluinkin matkailija käyttää lähes 300 litraa päivässä,
mutta joissakin suosituissa turistikohteissa päivän keskikulutukseksi
on raportoitu jopa 1000 litraa henkilöä kohti!  Monissa maissa veden
saanti ihmisten käyttöön, peltojen kasteluun ja karjan juomaksi ei
ole itsestään selvää.  Turistien vedenkäyttö on usein moninkertaista
paikallisasukkaisiin verrattuna, ja matkailijoiden huoleton kulutus
saattaa vaikeuttaa paikallisväestön elinoloja.   Usein uima-altaalla
vain paistatellaan päivää, harvemmin todella uidaan.  Altaan veden
lämmittämiseen ja veden puhdistamiseen kuluu kuitenkin paljon
energiaa.  Vettä säästävä, ekomerkitty hotelli on kestävä valinta, joka matkailijan kannattaa tehdä jo ennen
matkalle lähtöään.  Vaikka matkailija ei suoranaisesti maksakaan hotellin energia- ja vesilaskuja, vaikuttaa
matkailu sekä paikallisen väestön elämään että maailmanlaajuisesti energian ja veden hintaan.   Ilmoita
siivoojille, että lakanoitasi ja pyyhkeitäsi ei tarvitse vaihtaa päivittäin.

Reilu matkailija ottaa huomioon, kuinka matka hyödyttää matkakohdetta ja sen paikallisia asukkaita
kaikkein eniten.   On valitettavaa, miten suuri osa matkan arvosta menee usein muualle kun itse
matkakohteeseen ja paikallisille.  Älä varaa ja maksa kaikkea valmiiksi kotimaassa, sillä mitä suoremmin
maksat paikallisille, sen paremmin he saavat taloudellisen hyödyn matkastasi.   Suosimalla paikallisia
palveluita – esimerkiksi ravintoloita, opas-palveluita, liikenneyhteyksiä, majoituspalveluita – sekä
ostamalla matkamuistoiksi paikallisia käsitöitä, taidetta, ruokaa ja juomaa ja välttämällä monikansallisia
hotelleja sekä ravintoloita tuet paikallisten toimintaa.  Myös tutustumalla paikallisiin ihmisiin opit heidän
kulttuuristaan ja pääset kurkistamaan heidän arkeensa.

                                                                               www.reilumatkailu.fi (2011)




2212-2256
