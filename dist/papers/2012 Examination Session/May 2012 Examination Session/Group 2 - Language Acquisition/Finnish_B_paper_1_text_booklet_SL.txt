M12/2/ABFIN/SP1/FIN/TZ0/XX/T




     22122259

FINNISH B – STANDARD LEVEL – PAPER 1
FINNOIS B – NIVEAU MOYEN – ÉPREUVE 1
FINÉS B – NIVEL MEDIO – PRUEBA 1

Monday 14 May 2012 (afternoon)
Lundi 14 mai 2012 (après-midi)
Lunes 14 de mayo de 2012 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for Paper 1.
• Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’Épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la Prueba 1.
• Conteste todas las preguntas en el cuaderno de preguntas y respuestas.




2212-2259                                                                                       7 pages/páginas
                                                                 © International Baccalaureate Organization 2012
                                                    –2–                  M12/2/ABFIN/SP1/FIN/TZ0/XX/T

TEKSTI A


                           Reilun tyypin tuntomerkit
       Mitä reiluus on? Sastamalaiset nuoret pohtivat kysymystä reiluusstipendejä jakavan
       K-kauppiaan kanssa.

       Joenvarsimaisemien Sastamalassa on helppo olla reilu kaveri.   Muutaman tuhannen asukkaan
       yhteisössä ihmiset tuntevat tai ainakin tunnistavat toisensa.   Tavatessaan he tervehtivät ja
 5     pysähtyvät juttelemaan.   Kun samat kasvot tulevat vastaan kenties huomenna tai ylihuomenna,
       toveruutta on luonnollista pitää yllä.  Paikallisen K-market Pentinkulman kauppias Anne Jaakkola on
       miettinyt monesti, miten reiluuden itu kasvaa.  Hän on kiinnittänyt huomiota varsinkin kylän nuoriin.  
       He antavat kasvot tulevaisuudelle.  Miten heitä voisi rohkaista reiluuteen, palkita jostain kestävästä?
       Jaakkolan ajatuksista syntyivät reiluusstipendit.   K-market Pentinkulma on jakanut niitä koulun
10     ja oppilaskunnan avustuksella vuodesta 2007.   Arvoltaan 50 euron lahjashekki myönnetään
       joka kevät kolmelle yläkoulun oppilaalle, yhdelle kultakin vuosiluokalta.  Oppilaskunta valitsee
       stipendinsaajat oppilaiden ehdotusten perusteella.

       Vuosien saatossa palkinnon ovat saaneet muun muassa lukion ensimmäisellä opiskeleva Jemina
       Oittinen, kahdeksasluokkalainen Anni Lehto ja abiturientti Pekka Huju.

15     Mitä reiluus on?

       Jemina:     Reiluus on jokapäiväistä toisten huomioon ottamista.   Se on muistamista ja
                   yhteydenpitoa, joka kuuluu kaveruuteen.

       Pekka:      Reiluun ystävään voi luottaa.  Silloin tietää, ettei toinen äkkiä toimi odottamattomasti
                   ja ikävästi.  Reilu voi olla muillekin kuin omille kavereilleen.

20     Anni:       Reilu kaveri ei hylkää eikä jätä syrjään.  Tarpeen tullen hän myös puolustaa toista.

       Anne:       Toivon reiluuden näkyvän toistenkin huomioon ottamisena.   Sen sijaan, että toisi
                   itseään esiin, reilu tyyppi haluaa tukea muita.  Reiluus on ystävyyden perusedellytys,
                   mutta reilu kannattaa olla tasapuolisesti kaikille.




2212-2259
                                                 –3–                  M12/2/ABFIN/SP1/FIN/TZ0/XX/T

       Miksemme ole aina reiluja? Mikä syö reiluutta?

25     Jemina:   Epäreiluutta on kai aina ollut, milloin mistäkin syystä.  Kaikkien kuitenkin kannattaa
                 pyrkiä reiluuteen.

       Pekka:    Itsekkyys johtaa epäreiluuteen.  Lisäksi alamme helposti vertailla toisiamme ja vaikkapa
                 koulutodistuksiamme.   Tärkeämpää on verrata numeroitaan omiin aikaisempiin
                 numeroihinsa kuin toisten saavutuksiin.

30     Anni:     Epäreiluus voi johtua esimerkiksi kateudesta, johon voi olla monta syytä.

       Anne:     Maailma on aika kilpailuhenkinen ja kova.   Kilpailu alkaa jo kouluiässä.   On hyvä
                 muistaa, etteivät kaikki voi aina saada kaikkea hopeatarjottimella.

       Tuttavasi haluaa lainata rahaa turhaan hankintaan. Mitä tekee reilu kaveri?

       Jemina:   Pitäisi tietysti vastata suoraan ei.  Mutta joskus pieni valkoinen valhe saattaa käydä,
35               jos sillä saavutetaan enemmän hyvää kuin huonoa.

       Pekka:    Jos ostos on joutava, sanoisin, ettei tuollaiseen tarkoitukseen kannata lainata rahaa.

       Anni:     Mihinkään kamalaan krääsään en rahaa antaisi.

       Anne:      Joskus voi joutua vähän pahoittamaan toisen mieltä.  Aina voi suositella lainaajalle,
                 että nukkuisi yön yli ennen kuin tuhlaisi rahojaan.

                                                                           Tomi Järvenpää, Pirkka (2010)




2212-2259                                                  Turn over / Tournez la page / Véase al dorso
                                                 –4–                 M12/2/ABFIN/SP1/FIN/TZ0/XX/T

TEKSTI B


             Koli – syvintä suomalaisuutta




       Vuonna 1994 ympäristöministeriössä valittiin 27 erityisen merkittävää suomalaista
       maisemakokonaisuutta Suomen kansallismaisemiksi. Koli oli yksi valituista. Monet pitävät
       Kolia yhtenä tärkeimmistä kansallismaisemistamme. Monien mielestä Pohjois-Karjalan
       Koli on Suomen kaunein luontomatkailukohde. Koli on ainutlaatuinen kokonaisuus –
 5     yhdistelmä luonto- ja kulttuuriarvoja sekä laadukkaita ja monipuolisia matkailupalveluja.
       Kolin kansallismaisemia voi ihailla rinteiden huipulta tai Pielisen aalloilta. Kolilla kohtaavat
       järvi-Suomen ja vaaramaisemien parhaat piirteet. Suomen viidenneksi suurin järvi
       Pielinen, metsäiset maisemat, saaret sekä Kolin korkeiden vaarojen jylhät piirteet tarjoavat
       suomalaisuuden suosikkimaiseman. Koli on luonnossa viihtyvän ykköskohde.

10     Kolin kansallispuisto

       Koli tunnetaan kansallismaiseman ohella Kolin kansallispuistosta.            Vaaramaisemia,
       järviluontoa, harvinaista geologiaa ja kaskikulttuuria vaaliva kansallispuisto houkuttelee
       vuosittain yli 100 000 vierailijaa. Kansallispuiston luonnontilaiset polut ja ladut kutsuvat
       kokemaan kansallismaiseman omin jaloin.            Matkailu on sovitettu tarkoin yhteen
15     kansallispuiston suojelutehtävien kanssa. Kolin kansallispuiston kävijöitä viehättävät
       huolella kunnostetut perinnepihapiirit vanhoine rakennuksineen ja kotieläimineen, joiden
       joukossa on oikeita suomalaisia elämiä, kyyttöjä ja lampaita. Hyvällä onnella voit ainakin
       haistaa kaskenpolton jos et ehdi sitä näkemään. Kaskeamiseen ja alueen viljelyyn voivat
       osallistua kaikki perinnetöihin mieltyneet. Tietoa kaskeamisen ajankohdasta ja muista
20     yksityiskohdista saat Kolin kansallispuiston kotisivuilta. Puistopalautelomakkeella voit
       ilmoittautua mukaan kaskeamiseen. Kaikille halukkaille lähetetään sähköpostiviesti kasken
       aikataulusta vähän ennen tapahtumaa.




2212-2259
                                                –5–                M12/2/ABFIN/SP1/FIN/TZ0/XX/T

       Ulkoilumahdollisuuksien [ – Esimerkki – ] kansallispuisto tarjoaa loistavan mahdollisuuden
       tutustua luonnonihmeisiin myös sisätiloissa. Ukko-Kolin yläpihalla olevasta Luontokeskus
25     Ukosta löytyvät matkailuneuvontapiste, ihastuttava luontokauppa ja -kahvila Vakka sekä
       upea Kolin perintö -näyttely. Näyttely tempaisee mukaansa Kolin alueen geologian,
       luonnon ja kulttuurin pariin. Näyttelyvieras voi [ – 14 – ] hiljentyä maisemien ääreen
       kuuntelemaan Sibeliuksen musiikkia tai lainauksia kirjailija Juhani Ahon novelleista. Lisäksi
       Ukossa pidetään 8–10 vaihtuvaa näyttelyä vuodessa, [ – 15 – ] taidetta ja arkkitehtuuria.
30     Ukossa on vuokrattavana 200 hengen [ – 16 – ] varusteltu auditorio.

       Yleisöllä on vapaa pääsy Luontokeskus Ukon matkailuneuvontaan, kirjastoon, lasten
       leikkinurkkaan ja luontokaupan yhteydessä oleviin palvelutiloihin, joissa ovat mm.
       säilytyskaapit ja wc. Aulassa on internet-liittymä yleisökäyttöön. Ukon asiakkaat
       pääsevät näyttelyihin sekä auditorion ja mediastudion esityksiin ostamalla Ukon
35     Passin (aikuisille 5 euroa, 6–16–vuotiaille 2 euroa sekä väh. 10 hengen ryhmille
       4 euroa/hlö). Lisäksi tarjolla on 12 euron hintainen perhepassi ja 17 euron vuosipassi
       yhdistyksen jäsenille.

                                                                                   www.koli.fi (2011)




2212-2259                                               Turn over / Tournez la page / Véase al dorso
                                                          –6–                    M12/2/ABFIN/SP1/FIN/TZ0/XX/T

TEKSTI C




       Nuorena pitää olla oikeus valita väärin



       Olipa kerran kaukaisina aikoina määrätietoinen nuori ihminen. Hän löysi kutsumuksensa jo lapsena,
       kävi koulunsa napakasti ja pääsi suoraan unelmiensa opiskelupaikkaan. Hän valmistui säädetyssä ajassa ja
       sai välittömästi vaativan vakituisen työn. Tuossa työssä hän sitten viihtyi eläkkeelle asti, tuottavana pikku
       rattaana yhteiskuntamme koneistossa. Sen pituinen se, saduissa.

5      Todellisessa maailmassa työuraa pyritään taas venyttämään myös sen alkupäästä. Välivuodet halutaan
       nipistää pois. Korkeakoulujen pääsykokeista tahdotaan luopua ja korostaa ylioppilaskirjoitusten merkitystä.
       Aina uudestaan nousevat jostain kummittelemaan puheet opintomaksuista ja tiukemmista aikarajoista
       valmistumiselle. Ikään kuin eläisimme yhä maailmassa, jossa koulusta eläkkeelle johtaa suora ja yhtenäinen
       reitti, joka on kaikille yhtä selkeä ja avoin. Emmekä maailmassa, jossa työt ovat pätkää, ammatin vaihto ja
10     uudelleen kouluttautuminen arkipäivää ja epävarmuus normaali olotila.

       Nuoriin ei sitouduta. Miksi siis nuorten itsensä pitäisi sitoutua? Tiukka putkimalli opinnoissa ottaa huonosti
       huomioon sairastumisen, perheenlisäyksen tai ylipäätään minkään äkillisen muutoksen elämässä. Putkessa
       ei ole varaa valita väärin, ajelehtia, löytää uutta. Kehno koulumenestys jättää nykyistä pidemmän varjon.
       Tuuliajolla oleva parikymppinen tarvitsee tukea, esimerkiksi riittävästi opintojen ohjausta. Silti myös kokeiluille
15     pitää jäädä tilaa.

       Olen itse ollut se kiltti etupulpetin tyttö. Ylioppilaspapereillani olisi varmaan ehdotetussa mallissa kävelty
       suoraan sisään yliopistoon. Olen kiitollinen siitä, että sain vielä käydä epäonnistumassa pääsykokeissa ja
       jouduin pariksi vuodeksi ihan muualle kuin oli tarkoitus. Sain testata paikallislehdessä, haluanko sittenkään
       oikeasti isona toimittajaksi. Täysin väärän alan oppilaitoksessa opin, minne en ainakaan kuulu. Opin, mitä
20     makaroni kaupassa maksaa. Yliopistoon päästyäni ehdin vielä tehdä rauhassa typeriä sivuainevalintoja,
       hidastella käymällä opintojen ohessa töissä ja käyttää yökaudet keskusteluun maailmanpolitiikasta
       punaviinilasi kädessä.

       Väittäisin, että olen tämän moraalittoman hortoilun ja yhteiskunnan varojen haaskauksen jälkeen nyt
       aikuisena yhteiskunnan kannalta tuottavampi yksilö kuin olisin ilman sitä. Sivistyneempikin, [ – 25 – ], vaikka
25     omat irtiottoni ovat vielä säälittävän pieniä ja sovinnaisia. Tiukasti putkensa sisällä pysyttelevä ihminen oppii
       täyttämään häntä kohtaan asetetut odotukset, muttei muuta. Epäröivistä [ – 26 – ] voivat nousta ne, jotka
       ylittävät kaikki odotukset.

                                                                                       Maija Aalto, www.hs.fi (2010)




2212-2259
                                                 –7–                M12/2/ABFIN/SP1/FIN/TZ0/XX/T

TEKSTI D


                                 Eettistä elektroniikkaa?
                       Luonnonvarojen käyttö kasvaa jatkuvasti. Samalla kasvavat jätemäärät.
                        Osa metalleista voi loppua vielä omana elinaikanamme, jos kulutus jatkuu
                       nykyisellä vauhdilla. Luonnonvarojen kulutusta voi mitata ekologisen
                       selkärepun avulla. Keskivertosuomalaisen ekologinen selkäreppu painaa
                       40 tonnia vuodessa eli kahden ison rekan verran. Elektroniikan ekologista
                       selkäreppua voidaan keventää kierrättämällä.

Kotona ovat usein päällä samanaikaisesti kotiteatteri, pelikonsoli ja tietokone. Pistorasioissa ladataan
myös läppärin ja kännykän akkuja. Kulutuselektroniikan osuus kodin energiankulutuksesta onkin
kasvanut viime vuosina laitteiden lisääntymisen myötä. Tietokoneet ja viihde-elektroniikka saattavat
syödä viidenneksen kodin sähkönkäytöstä, mutta osuus vaihtelee talotyypin, laitevarustuksen ja
asukkaiden määrän mukaan. Esimerkiksi pelikonsolit ovat sähkösyöppöjä, ja ne kannattaakin sulkea
heti käytön jälkeen. Myös konsolimallien energiankulutuksessa on tuntuvia eroja. Yksi konsolimalli
saattaa kuluttaa sähköä virransäästötilassakin lähes kymmenkertaisesti toista enemmän.

Kulutuselektroniikkalaitteille ei ole pakollista energiamerkintää toisin
kuin pesukoneille ja jääkaapeille. Kuluttajalla tulisi kuitenkin olla
mahdollisuus valita mahdollisimman energiatehokas ja kestävä
laite. Esimerkiksi ohjelmistopäivityksiä, jotka pakottavat kuluttajan
ostamaan uuden laitteen, tulee vastustaa. Länsimaissa tietokoneen
käyttöikä on pudonnut vuosien 1997–2005 välillä kuudesta vuodesta
kahteen. Monen laitevalmistajan mukaan tietokoneen pitäisi toimia
kuitenkin noin seitsemän vuotta.

                       Käyttöiän lyhenemiseen on kaksi syytä: joko tuotteet hajoavat aikaisemmin
                       tai markkinat houkuttelevat kuluttajan vaihtamaan laitteen uuteen, usein
                       jopa ennen takuuajan umpeutumista. Yli kolmasosa suomalaisista kännykän
                       ostajista vaihtaakin puhelimensa uuteen alle kahdessa vuodessa. Uuden
                       laitteen ostaminen koetaan usein vanhan korjaamista edullisemmaksi ja
                       vaivattomammaksi vaihtoehdoksi. Vanhaan laitteeseen voi olla vaikea saada
                       varaosia, ja esimerkiksi yli kolme vuotta vanhaan kännykkään ei välttämättä
                       enää saa sopivaa muistikorttia. Laitteiden ikää voi kuitenkin pidentää
                       käyttämällä niitä huolellisesti ja ohjeiden mukaisesti. Jos laite hajoaa,
                       se kannattaa aina mieluummin korjauttaa kuin ostaa uusi.

Esimerkiksi matkapuhelimen materiaalista suurin osa voidaan ottaa talteen ja käyttää uudelleen.
Tällä hetkellä vain pieni osa maailman kännyköistä päätyy kierrätykseen. Kaikki kännykät
kierrättämällä kasvihuonepäästöt vähenisivät yhtä paljon kuin poistamalla neljä miljoonaa autoa
liikenteestä. Myös Suomessa suuri osa käytöstä poistuneista kännyköistä makaa pöytälaatikoissa.
Vain noin neljä prosenttia kännykänomistajista kierrättää vanhat puhelimensa.

                                                                              www.luontoliitto.fi (2011)




2212-2259
