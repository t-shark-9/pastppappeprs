M12/1/A1FIN/HP1/FIN/TZ0/XX




     22120101

FINNISH A1 – HIGHER LEVEL – PAPER 1
FINNOIS A1 – NIVEAU SUPÉRIEUR – ÉPREUVE 1
FINÉS A1 – NIVEL SUPERIOR – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

2 hours / 2 heures / 2 horas


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.
 La puntuación máxima para esta prueba de examen es [25 puntos].




2212-0101                                                                                 3 pages/páginas
                                                           © International Baccalaureate Organization 2012
                                                       –2–                    M12/1/A1FIN/HP1/FIN/TZ0/XX

Kirjoita kommentti jommastakummasta tekstistä.

1.

                   “Näissä sitä on, häviävää Kokkolaa.”
                   “Mun tauluissaki on.”
                   “Tosiaan. Vanhoja taloja.”
                   “Miten se näyttely?”
      5            “Paljon varauksia. Nehän ovat pelkkiä talon kuvia.”
                   “Sommiteltuja, eivät ne ole kuin …”
                   “Kuin?”
                   “Valokuvat.”
                   “Mutta Tyyne. Onko sinulla edes kameraa?”
     10            En kuuntele enää. Kävelen ulos pihalle, tyttö näkee minut taas eteisessä, sillä on maalatut
            huulet, turhan takia tuollaiset huulet noin nuorella ja hennolla tytöllä. Pihalla kesä on vastassa,
            tummat harsopilvet repeilevät. Aurinko livahtaa väliin, pihalle tulee häikäiseviä valokiiloja,
            vilkaisen ikkunan läpi kuinka museonjohtaja katselee negatiiveja, siristelee silmiään. Paha olo.
            Lopetan ajattelemisen, kävelen kaupungin keskustaan hitaasti sillä tavalla kuin vanheneva nainen
     15     kävelee, ja vaikka harvoin poikkean kahvilaan, nyt menen.
                   Mietin millaista oli nuorena, ei istuttu kahviloissa, ei ajateltu kuin työtä ja tulevaisuutta.
            Nyt on kahvi ja hillomunkki ja hiipivä vanhuus ja kaupunki täynnä omahyväisiä ja tärkeitä
            ihmisiä. Silti syön munkin rauhassa, juon kahvin läikyttämättä, katson ihmisiä, jotka tulevat
            kesäpuvuissa, tilaavat kahvia tai jäätelöä ja nauravat, ovat tietämättömiä tylyydestä, johon
     20     törmään. Kävelen ulos, tulen Pitkänsillankadun grillin kohdalle, siitä rappukäytävään, toiseen
            kerrokseen bingohallin yläpuolelle vuokra-asuntoon. Ja kun olen kauan hiljaa, katkeruus alkaa
            rauhoittua kuin vesi meressä, mutta kokonaan se ei tyynny, vaikka mitä ajattelisin.
                   Avaan ikkunan. Pihatuomen kukat ovat levällään aivan kuin kerjäisivät rakkautta, kesä
            koskettaa juhannusta, haistan kukkien väkevän tuoksun, muttei se minua huumaa, minuun hiipii
     25     vanhuus, hitaasti ja ikävästi.
                   Ja minä maalaan tauluun miehen mustassa puvussa ja kun olen sen kankaalle hahmotellut,
            menen sirpaleiksi. Itken niin kauan, että kyyneleet kuivuvat ja minussa puhdistuu jokin.
                   Kankaalla on ilmeetön mies, jota voisi pelätä. Minulle tulee hyvä olo enkä tiedä mistä se
            tulee, mutta se tulee.

                                                                           Seppo Lahti, Pohjoista valoa (2009)




2212-0101
                                      –3–                    M12/1/A1FIN/HP1/FIN/TZ0/XX

2.

                 Veden yli tulevaa tuulta on hyvä hengittää,
                 raikasta,
                 vaikka vesi olisi saastunutta;
                 tuoksu ei tunnu tarttuvan tuuleen
             5   niinkuin vähän kauemmas, rannan puihin,
                 jotka tuntuvat keräävän sitä ympärilleen,
                 muuta hengitettävää niillä ei ehkä olekaan.
                 Olin rannalla, rantatiellä,
                 kävelin
            10   tietämättä mitä hain, mitä pelkäsin,
                 koko ajan tuntui niinkuin aivan takanani olisi ollut jokin,
                                 kuin menneisyys,
                 tai että aivan heti kohta olisin törmännyt edessäni
                                 johonkin, kuin tulevaisuuteen,
            15   ja kumpaakaan en välittänyt tietää enkä nähdä.
                 Pisaroi,
                 ohuelti,
                 sitten satoi,
                 tuuli kohisi järvellä,
            20   kävelin vain,
                 vaikka katosten suojaankin olisin päässyt.
                 Sade rankkeni,
                 kohta olin ainoa ihminen koko rantatiellä,
                 poikkesin kallioille,
            25   mäntyjen keräämän sateen alle;
                 sade, kaikkialla,
                 edessä, takana, ympärillä,
                 katselin sen läpi vaikken mihinkään kauaksi nähnytkään,
                 kastuin.
            30   Kotona mittasin lämmön:
                 kolmekymmentä kahdeksan.
                 Ajattelin
                 että ainakin kolme päivää
                 voisin olla välittämättä maailmasta,
            35                   sen asioista, omatunto ei sanoisi
                 yhtään mitään.
                 Vuosiin en ollut voinut niin hyvin.

                           Hannu Salakka, Niin joudun kauas tulevaisuuteen. Runoja. (1989)




2212-0101
