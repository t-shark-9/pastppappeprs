M12/1/A1HUN/SP1/HUN/TZ0/XX




     22120135

HUNGARIAN A1 – STANDARD LEVEL – PAPER 1
hongrois A1 – NIVEAU MOYEN – ÉPREUVE 1
húngaro A1 – NIVEL MEDIO – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




2212-0135                                                                                   4 pages/páginas
                                                             © International Baccalaureate Organization 2012
                                                         –2–                  M12/1/A1HUN/SP1/HUN/TZ0/XX

Írjon kommentárt, rövid esszét az alábbi művek egyikéről!

1.

                   A professzor hétköznap mindig a klinikáján ebédelt, a dolgozószobájában, egy kerek, alacsony
            üvegasztalkánál. Aznap kedves ételét tették eléje, négy tojásból rántottát, belevágott zöldpaprikával,
            s ezt még meghintette finoman őrölt pirospaprikával is. Utána narancssalátát kért. Közben egy
            pohár száraz, nemes bort ivott.
     5             Szép szobája volt, egyik fele hatalmas ablak, télen a havas kertet látta innen, tavasszal a suhogó
            szélben meghajló fákat. Egy másik falon óriás perzsaszőnyeg lógott, íróasztala mögött könyvespolc.
            Néha itt maradt éjszakára is, a pamlagon aludt.
                   A tányérokat kivitték, s már éppen belelapozott egy angol folyóiratba, amikor belépett
            a titkárnője.
     10            – Egy férfi szeretne beszélni a professzor úrral.
                   A tanár a karórájára pillantott, fél három volt. Mindig későn jutott az ebédjéhez.
                   – Megmondta, hogy nem rendelek a klinikán?
                   – Mondtam. Sem a klinikán, sem a lakásán.
                   A professzor összehajtotta a folyóiratot.
     15            – Valakije fekszik itt nálunk?
                   – Megkérdeztem tőle. Azt felelte nem.
                   – A neve?
                   – Nem akarja megmondani.
                   – Hát mit akar?
     20            – Beszélni a professzor úrral. – S mintha ennek jelentősége volna, hozzátette: – A felesége is
            vele van.
                   – Járt már nálam? Emlékszik rá?
                   – Azt hiszem, még sohasem láttuk.
                   – Kérdezze meg még egyszer a nevét.
     25            A titkárnő visszatért.
                   – Csak a professzor úrral közölheti.
                   A tanár átült az íróasztalhoz.
                   – Mit tehetünk… Küldje be.
                   Az idegen férfi belépett. Sötétkék ruhát viselt, magas nyakú, sárga garbóinggel. A haja
     30     piszkosszürkén őszült, ugyanilyen piszkosan ősz volt a hegyes, keskeny szakálla is, s vértelen ajka
            fölött vékony bajusz. A felesége fáradtan, törődötten, sötétszürkében állt mögötte.
                   A professzor szemügyre vette a férfit, a horpadt mellkasát, sovány testén a lötyögő ruhát,
            máris hallotta, milyen nehezen lélegzik.
                   – Azt mondták, beszélni kíván velem.
     35            Azok ketten előbbre jöttek, egészen az íróasztalig. Ekkor a férfi megmondta a nevét.
                   Nagyon halkan mondta.
                   A professzor megismételtette.
                   Már eddig is figyelte őt, de csak most nézte meg igazán.
                   Előtte állt a rettegett ember. Az a rettegett férfi, aki néhány év előtt még úgy tartotta tenyerén
     40     mások életét, mint a lemetszett békacombot, mely a villamos áram ütésére még rángani tud. A férfi,
            aki megismerhette a marokba szorított madár szívdobogását is.
                   – Ön az a … – a professzor megakadt.
                   – Az idegen mereven nézte.
                   – Igen, az vagyok.

                                                                                    Illés Endre, Kettős kör (1962)

2212-0135
                                                     –3–             M12/1/A1HUN/SP1/HUN/TZ0/XX

      – Milyen a novellarészlet szereplőinek kapcsolata?

      – Milyen lélektani szituációt rögzít az író?

      – Mi a leírások és a párbeszédek struktúrája és szerepe?




2212-0135                                                  Turn over / Tournez la page / Véase al dorso
                                                                  –4–                 M12/1/A1HUN/SP1/HUN/TZ0/XX

2.

                                                        Könyörgés áldomásért

                                                   Nem tudom, csak elmondani neked –
                                                     üres edény a szó:
                                                   szeretném csak becézgetni kezed,
                                                     mint egy keleti gyógyító,

                                            5      tenyeremből etetni a szemed
                                                      kútjába merülő
                                                   riadt rigót, meginni könnyedet –
                                                      de csak csikorog a csörlő…

                                                   Lenni bár, mint Assisi Ferencnek
                                          10          viseltes csuhája,
                                                   tested vigasza! Vágyak lelence1,
                                                      merengésed aurája!

                                                   Lenni még közelebb csak tehozzád,
                                                     lélegzeted szünetjele,
                                          15       mi az aritmiát2 csak fokozná:
                                                     álmod szörnyetege – – –

                                                   Nem tudom hát elmondani mégsem,
                                                     repedt cserép a szó.
                                                   Segíts arcod, füled, szád becéznem,
                                          20         hadd legyek kamasz csábító.

                                                   Gyámoltalan és védtelen vagyok
                                                     veled e vallomásban,
                                                   segíts: te lelkem feloldozhatod
                                                     pogány vérivó-áldomásban.

                                                                                                 Nagy Gábor (2005)


1
     lelenc: szüleitől elhagyott, talált gyermek
2
     aritmia: rendszertelen szívverés



         – Milyen költői eszközök érzékeltetik a költői megnyilatkozás hangulatát?

         – Hogyan tagolódik a vers szerkezete a kezdősorok ismétlődése alapján?

         – Mi a funkciója a központozásnak a vers érzelmi-tartalmi kibontásában?




2212-0135
