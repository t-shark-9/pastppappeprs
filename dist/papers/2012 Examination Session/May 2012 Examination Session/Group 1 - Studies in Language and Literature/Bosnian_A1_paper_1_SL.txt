M12/1/A1BOS/SP1/BOS/TZ0/XX




     22120035

BOSNIAN A1 – STANDARD LEVEL – PAPER 1
BOSNIAQUE A1 – NIVEAU MOYEN – ÉPREUVE 1
BOSNIO A1 – NIVEL MEDIO – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




2212-0035                                                                                   4 pages/páginas
                                                             © International Baccalaureate Organization 2012
                                                       –2–                   M12/1/A1BOS/SP1/BOS/TZ0/XX

Napišite komentar na jedan od niže navedenih odlomaka:

1.

                   Osmanu je naredio da mu čuva balvane. Odležao je dva-tri mjeseca u buhari, potkupio sa
            milion-dva nekog prijatelja iz općine i jelike su ostale njegovo vlasništvo. Počeo je da ih prodaje
            kubik po kubik…
                   Kako je samo lijepo Osman opisao ljepotu tih večeri koje je provodio na Jelovoj glavici…
      5     Sunce, umorno od duga hoda, gubilo se za kosama, a on se peo do vrha. Sjedao je uvijek na
            isti panj. Oko njega izrezana debla k’o mrtvi, džinovski ljudi. Podnimio se i mislio o onoj curi
            iz Knežine. Poslije jurjevskog uranka vidio ju je još nekoliko puta, Čuo je da joj Zaim svake
            večeri ide pod pendžer, a ponekad zamakne i u sobu. Ali, njen mrki mladež mu nije dao mira.
            Stalno mu je pred očima bio taj biljeg, okruglina njenog obraza i pramen zagasite kose kako drhti
     10     nad bjelinom vrata.
                   Bila je srijeda naveče. Trgnuo se iz blagog drijemeža, naglo, kao da mu se nešto rasprslo
            u glavi. Pridigao se, pogledao naniže. Vidio je čovjeka, zakačio golem balvan i vuče ga niz
            strminu prema potoku. Prvo se začudio, zar ima neko ko bi se usudio da ukrade od njegovog oca.
                   A čovjek tegli, stenje, mrmlja. Balvan negdje zapeo, nikako da ga iščupa. Iz Osmanovih
     15     usta je iznenada navro smijeh. “Hej, prijatelju, treba li ti pomoći?” — glas mu je odjeknuo
            u urvinama.
                   Nepoznati se trgne i okrene glavu prema njemu… Osmana nešto metalno zvekne u stomak…
            Zaim Kadrić. Očekivao je da kradljivac baci lanac i sjuri prema potoku. Ali, on ispusti lanac,
            pa pogete glave, kao bik kad se bode, krene na Osmana. Zgrabe se i ponesu… Zaimov željezni
     20     stisak mu skoro ukine dah. U njemu proključa sva zla krv… Gušili su jedan drugog, stenjali,
            krkljali, prevrtali se po balvanima ali nisu uzmicali. Sve se izgubilo, i vrijeme, i razlog, ostala je
            samo ta golema snaga koju je morao skršiti. Taman ga je prikliještio između dva balvana kad ga
            je Zaimova noga dočekala u preponu… Bol i jarost blokiraše mu mozak. Napipao je rukom lanac
            koji je Zaim ispustio. I zamahnuo… Zvekne lanac, zvekne glava i Zaim se nekako čudno ispruži
     25     pored njega… Pridigao se, obradovan njegovom nemoći. Kakva mu je snaga kad ga je umirio
            jednim jedinim udarcem?
                   Tada mu se zamutilo u glavi i klonuo je na zemlju… Probudila ga je rosa i rashlađen
            noćni vjetar. Jedva otvori oči. Zaim i dalje leži, nakrivljene glave, raširenih ruku… Kako?
            Zar se nije podigao i otišao? Šta čeka!? Zar neće ustati?! Oh, Bože?!
     30            Šta da uradi s njim? Gdje da ga sakrije? Od sebe, od cijelog svijeta. Počeo je da sjekirom
            kopa rupu. Nije moglo… A znao je da ga ne smiju naći, da ne smiju saznati da je ubio čovjeka.
            Uprtio ga je na leđa i nosio kilometrima. Za njim se, zveckajući, vukao lanac. Privukao ga je
            šum rijeke. Tamo… Tamo… Razgrnuo je grane iva i, pazeći da ne pogleda u Zaimove
            staklaste oči, spustio ga u zapjenjeni vir. Lanac je bacio za njim. Učinilo mu se da se nečiji
     35     stravičan krik izvio do neba. Podigao je glavu, mjesec ga je, hladan i nezainteresovan, gledao
            s neba. Jedini svjedok. Nasmijao se. Šutljivijeg svjedoka nije mogao poželjeti…
                   Nikad niko nije Zaimovu smrt povezao s Osmanom. Nagađalo se svašta, uvijek daleko
            od istine…




2212-0035
                                                       –3–                   M12/1/A1BOS/SP1/BOS/TZ0/XX


                   Onda je otišao na pet godina u Austriju… I vratio se… Ali često se dešavalo da nije više
   40       mogao deverati sa svojom savjesti… Najteže su mu bile ljetne noći obasjane mjesečinom. Šutljivi
            svjedok ga je opominjao i podsjećao na veliki grijeh…
                   Duše ti, Osmane, da li si me i pogledao kad si završio priču. Nisi. A nisi čak ni primijetio da
            se trzam svaki put kad spomeneš Zaimovo ime… Zaim Kadrić, jek i odjek u mojoj duši, njegova
            smrt — moja golema bol.

                                                                           Safeta Obhodjaš, Žena i tajna (1995)


      – S kakvim je uspjehom prikazan odnos medju likovima koji se spominju u ovom odlomku?

      – Iz čega se može zaključiti kakav je njihov društveni položaj?

      – Pokažite doprinos opisa prirode ugodjaju koji prevladava u odlomku.

      – Izdvojite elemente jezika iz kojih bi se mogao nazreti karakter pripovjedača.




2212-0035                                                       Turn over / Tournez la page / Véase al dorso
                                                  –4–                   M12/1/A1BOS/SP1/BOS/TZ0/XX

2.

                                                PUTNIK

                                Nalik sam sâm sebi, putniku koji se cijeli
                                život sprema, provjerava; je li ponio
                                brijaći pribor, četkicu za zube; je li tu
                                dovoljan broj čarapa i veša, pa košulje,
                           5    sakoi, šeširi; jesu li sve potrebne kravate
                                tu; novac; dokumenti.

                                Može li sve stati?!

                                Pođe; vrati se, još jedan pogled na
                                poluispražnjene ormare; ah, još jedan
                          10    litimičan pogled na stan: je li sve
                                ugašeno, uredno zaključano – ponovo
                                otključati zaključati; i… Pošao je… Vrati
                                se.

                                U vozu, na brodu, sjeti se: zaboravio je
                          15    ključ u bravi!

                                Moram spomenuti da ovom parabolom
                                nisam zadovoljan. Htio sam reći, nisam

                                Potpun, nisam napravio cijeli krug i to mi
                                je jedino žao.

                          20    Ali pomalo shvaćam da je i to destinacija
                                odnosno predestinacija; ne moći zatvoriti
                                krug…

                                                                    Samir Delibegović-Dedić, Leda (1965)


      – Sa kakvim je uspjehom uspostavljena veza izmedju naslova pjesme i njenog sadržaja?

      – Objasnite ulogu jezika kojim je pjesma napisana u uspostavljanju te veze.

      – Šta je, po vašem mišljenju, postignuto promjenom tona posredstvom završnih redova pjesme?

      – Kako je ova pjesma na vas djelovala?




2212-0035
