M12/1/A1ITA/HP1/ITA/TZ0/XX




     22120145

ITALIAN A1 – HIGHER LEVEL – PAPER 1
ITALIEN A1 – NIVEAU SUPÉRIEUR – ÉPREUVE 1
ITALIANO A1 – NIVEL SUPERIOR – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

2 hours / 2 heures / 2 horas


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.
 La puntuación máxima para esta prueba de examen es [25 puntos].




2212-0145                                                                                 5 pages/páginas
                                                           © International Baccalaureate Organization 2012
                                                        –2–                     M12/1/A1ITA/HP1/ITA/TZ0/XX

Scrivi un commento su uno dei passi seguenti:

1.

                  Io non sono mai stato bambino. Non ho avuto fanciullezza.
                  Calde e bionde giornate di ebbrezza puerile; lunghe serenità dell’innocenza; sorprese della
            scoperta quotidiana dell’universo: che son mai? Non le conosco o non le rammento. L’ho sapute
            dai libri, dopo; le indovino, ora, nei ragazzi che vedo; l’ho sentite e provate per la prima volta
      5     in me, passati i vent’anni, in qualche attimo felice di armistizio o di abbandono. Fanciullezza è
            amore, letizia, spensieratezza ed io mi vedo nel passato, sempre, separato, meditante.
                  Fin da ragazzo mi son sentito tremendamente solo e diverso. Forse perché i miei eran
            poveri o perché non ero nato come gli altri? Non so: ricordo soltanto che una zia giovane mi
            dette il soprannome di vecchio a sei o sett’anni e che tutti i parenti l’accettarono. E difatti me
     10     ne stavo il più del tempo serio e accigliato: discorrevo pochissimo, anche con gli altri ragazzi;
            i complimenti mi davan noia; i gestri1 mi facevan dispetto; e al chiasso sfrenato dei compagni
            dell’età più bella preferivo la solitudine dei cantucci più riparati della nostra casa piccina,
            povera e buia. Ero, insomma, quel che le signore col cappello chiamano un bambino scontroso e
            le donne in capelli in rospo.
     15           Avevan ragione: dovevo essere, ed ero, tremendamente antipatico a tutti. E mi ricordo che
            sentivo benissimo intorno a me questa antipatia la quale mi faceva più timido, più malinconico,
            più imbronciato che mai.
                  Quando mi ritrovavo per caso con altri ragazzi non entravo quasi mai nei loro giochi.
            Mi piaceva star da parte a guardarli coi miei occhi verdi e seri di giudice e di nemico.
     20     Non per invidia: era piuttosto disprezzo quel che sentivo dentro in quei momenti. Fin da quel
            tempo incominciò la guerra fra me e gli uomini. Io li sfuggivo e loro mi trascuravano; non li
            amavo e mi odiavano. Fuori, nei giardini, chi mi scacciava e chi mi rideva dietro; a scuola mi
            tiravano i riccioli o mi accusavano ai maestri; in campagna, anche in villa dal nonno, i ragazzi
            dei contadini mi tiravan le sassate, senza che avessi fatto nulla a nessuno, quasi sentissero ch’ero
     25     d’un’altra razza. I parenti m’invitavano o mi accarezzavano quando proprio non potevan farne
            a meno, per non mostrare dinanzi agli altri una parzialità troppo indecente, ma io m’accorgevo
            benissimo della finzione e mi nascondevo e a ogni loro parola rispondevo sgarbato ed acerbo.
                  Un ricordo più di tutti gli altri s’è inciso nel mio cuore: umide serate domenicali di novembre
            o dicembre, in casa del nonno, col vino caldo in mezzo alla tavola, dentro una zuppiera, sotto il
     30     gran lume a petrolio bronzato; col vassoio delle bruciate2 accosto e tutta la famiglia – zii e zie,
            cugini e cugine, in quantità – coi visi rossi attorno.
                  Il patriarca, accanto al fuoco, bianco ed arguto, rideva e beveva. Scoppiettavano i ciocchi già
            mezzi coperti di cenere delicata; sbattevano i bicchieri sui piatti; squittivano le zie bigotte e sapute
            sui casi e gli scandali della settimana e i ragazzi ridevano e strillavano in mezzo al fumo turchino
     35     dei sigari paterni. A me tutto quel brusio di festa economica e idiota faceva male all’anima e
            al capo. Mi sentivo straniero lì dentro, lontanissimo da tutti. E appena mi riusciva passavo di
            nascosto la porta e a passi prudenti, rasente al muro umidiccio, m’inoltravo nell’andito buio e
            tenebroso che portava fino all’uscio di casa. E lì sentivo il mio piccolo cuore di solitario che batteva
            con veemenza, come se stessi per fare un non so che di male, per commettere un tradimento.




2212-0145
                                                                   –3–                       M12/1/A1ITA/HP1/ITA/TZ0/XX

    40      In quell’andito v’era una porta vetrata che dava sopra una corticina3 scoperta: la schiudevo appena
            e mi mettevo ad ascoltar l’acqua che veniva giù stanca e a malincuore, rimbalzando sui mattoni
            e sulle pozze; che veniva giù senz’entusiasmo, senza furia, ma con l’ostinatezza lenta e odiosa di
            qualcosa che non finirà mai. Ed io l’ascoltavo nel buio, col freddo nel viso e cogli occhi bagnati
            e se dallo spiraglio qualche goccia mi schizzava d’un tratto sulla carne mi sentivo felice, come se
    45      quella stilla venisse a purificarmi, a invitarmi altrove, fuori delle case e delle domeniche.

                                                                                       Giovanni Papini, Un uomo finito (1913)


1
    gestri: voce popolare toscana: atto o garbo affettato, svenevole, lezioso; smanceria		
2
    bruciate: castagne arrostite, caldarroste
3
    corticina: piccolo cortile, cortiletto




2212-0145                                                                     Turn over / Tournez la page / Véase al dorso
                                 –4–                      M12/1/A1ITA/HP1/ITA/TZ0/XX

2.

                                Marzo

                 Marzo, fanciullo dal lungo sbadiglio,
                 i tuoi capricci incantevoli
                 come risa dopo le lacrime
                 sono trastulli di nuvole e sole.
             5   Col tuo fresco fiato che sa di viole
                 appanni il verde novizio dei colli,
                 l’impiumo leggero degli alberi,
                 per poi rischiararli improvviso.
                 E il giuoco delle tue dita
            10   dipana il groviglio del cielo
                 fra nero e sereno,
                 come in noi rifluisce e s’arresta la vita
                 divagando sospesa al tuo riso.
                 Scherzi col nostro cuore,
            15   fanciullo dal lungo sbadiglio,
                 come fai sulla proda dei campi
                 con le piccole stille
                 che le accendi in minuscoli lampi,
                 per oscurarle di nuvole.

            20   E il fiume che lento induce
                 i rilievi assolati della terra
                 verso il sospiro stanco della sera
                 accompagna il dolce belato
                 delle pecore al pascolo
            25   secondo le curve indistinte dell’anima
                 che sogna in se stessa
                 e sorride al suo proprio pianto,
                 come te, fanciullo dal lungo sbadiglio.

                 Ma quando è calato il sole
            30   e resta ancora un chiarore
                 nell’aria stanca di giuochi,
                 ecco un soffio più ilare
                 sgombra il sereno di tutte le nuvole,
                 e un filo di luce appena
            35   pian piano tira su dall’orizzonte
                 fin sull’orlo del piccolo colle
                 la grande luna piena
                 che s’impiglia tra i rami senza foglie
                 della rossa robìnia tutta corolle,
            40   come un gran frutto di luce
                 in mezzo ai suoi fiori.



2212-0145
                               –5–                        M12/1/A1ITA/HP1/ITA/TZ0/XX

                 Allora l’alta pausa notturna
                 addormenta la terra
                 dalle montagne lontane,
            45   che sognano ancora turchino,
                 fino al gorghéggio romìto
                 dell’usignolo fra i lecci,
                 che saluta il risveglio dell’infinito.

                                                          Arturo Onofri, da Arioso (1921)




2212-0145
