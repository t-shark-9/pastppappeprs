M12/1/A1POL/SP1/POL/TZ0/XX




     22120231

POLISH A1 – STANDARD LEVEL – PAPER 1
POLONAIS A1 – NIVEAU MOYEN – ÉPREUVE 1
POLACO A1 – NIVEL MEDIO – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous
  le désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




2212-0231                                                                                   3 pages/páginas
                                                             © International Baccalaureate Organization 2012
                                                    –2–                  M12/1/A1POL/SP1/POL/TZ0/XX

Napisz komentarz do jednego z podanych tekstów.

1.

                                        Dzień we wsi Abdallah Wallo

                  We wsi Abdallah Wallo pierwsze wstają dziewczęta i ledwie zacznie się świt – idą
            po wodę. To wieś szczęśliwa – woda jest blisko. Wystarczy zejść po piaszczystej, stromej
            skarpie w dół rzeki. Rzeka nazywa się Senegal. Na jej północnym brzegu leży Mauretania,
            a na południowym kraj o tej samej nazwie co rzeka – Senegal. Jesteśmy w miejscu, w
      5     którym kończy się Sahara, a zaczyna szeroki pas jałowej półpustynnej, gorącej sawanny,
            zwanej Sahelem, która, idąc na południe w stronę równika, po kilkuset kilometrach przejdzie
            w wilgotny, malaryczny obszar lasów tropikalnych.
                  Dziewczęta po zejściu do rzeki, biorą wodę w wysokie, metalowe szafliki i plastikowe
            wiadra, które jedna drugiej osadzają później na głowie, i tak, gwarząc, wspinają się po sypkim
     10     zboczu z powrotem do wsi. Wschodzi słońce i jego promienie migocą na wodzie w naczyniach.
            Woda drga, kołysze się i połyskuje jak żywe srebro.
                  Teraz wszystkie rozchodzą się do domów, na swoje podwórka. Od rana, od tej
            wyprawy do rzeki są już starannie, schludnie ubrane, zawsze tak samo. Ich strój to szeroka,
            z wzorzystego perkalu suknia, luźna, sięgająca do ziemi i dokładnie okrywająca ciało. To wieś
     15     islamska – nic w ubiorze kobiety nie powinno sugerować, że chciałaby czymś kusić mężczyznę.
                  Odgłos stawianych naczyń i plusk przyniesionej wody są jak dźwięk sygnaturki*
            w wiejskim kościółku – wszystkich budzą do życia. Z lepianek, bo są tu tylko lepianki,
            wysypują się dzieci. Dzieci jest zatrzęsienie, jakby wieś była wielkim przedszkolem. Od razu,
            od progu, zaczyna się poranne siusianie tych malców, odruchowe, gdzie popadnie, na prawo
     20     i lewo, beztroskie i wesołe albo jeszcze zaspane i naburmuszone. Ledwie z tym skończą gnają
            do wiader i szaflików pić. Przy okazji dziewczynki, ale tylko dziewczynki, przecierają twarze.
            Chłopcom nie przychodzi to do głowy. Teraz dzieci rozglądaję się za śniadaniem. To znaczy –
            tak sobie myślę, ale w rzeczywistości pojęcie śniadania tu nie istnieje. Jeżeli któryś z malców
            ma co jeść – je. Może to być kawałek bułki albo herbatnika, kawałek kassawy albo banana.
     25     Nigdy nie zjada tego sam, bo dzieci wszystkim dzielą się, zwykle najstarsza dziewczynka
            w grupie stara się, aby każdy dostał sprawiedliwie, choćby po małym okruchu. Reszta dnia
            będzie stałym poszukiwaniem jedzenia. Dzieci te bowiem są ciągle głodne.

                                                                       Ryszard Kapuściński, Heban (2001)


* sygnaturka: najmniejszy dzwon kościelny


       – Jak zostały przedstawione poranne zajęcia dzieci we wsi Abdallah Wallo?

       – Co najbardziej wyróżnia poranny rytuał dzieci w tej wsi? Dlaczego?

       – Jak została poprowadzona narracja w tym fragmencie?




2212-0231
                                                 –3–                  M12/1/A1POL/SP1/POL/TZ0/XX

2.

                                      Z zabaw i gier dziecięcych

                             Gdy ci się wszystko znudzi
                             spraw sobie aniołka i staruszka
                             gra się tak:
                             podstawisz staruszkowi nogę że wyrżnie mordą o bruk
                         5   aniołek spuszcza główkę
                             dasz staruszkowi 5 groszy
                             aniołek podnosi główkę
                             stłuczesz staruszkowi kamieniem okulary
                             aniołek spuszcza główkę
                        10   ustąpisz staruszkowi miejsca w tramwaju
                             aniołek podnosi główkę
                             wylejesz staruszkowi na głowę nocnik
                             aniołek spuszcza główkę
                             powiesz staruszkowi „szczęść Boże“
                        15   aniołek podnosi główkę
                             i tak dalej
                             potem idź spać
                             przyśni ci się aniołek albo diabełek
                             jak aniołek wygrałeś
                        20   jak diabełek przegrałeś
                             jak ci się nic nie przyśni
                             remis

                                                                          Andrzej Bursa, Wiersze (1958)


      – Jaka sytuacja została przedstawiona w wierszu?

      – Co symbolizuje aniołek, a co staruszek? Czy jest więcej takich symboli w wierszu, co one
        oznaczają?

      – Jaki jest język utworu? Jaki efekt osiągnął poeta, używając takiego języka?




2212-0231
