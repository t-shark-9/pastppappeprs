M12/1/A1HEB/HP1/HEB/TZ0/XX




     22120125

HEBREW A1 – HIGHER LEVEL – PAPER 1
HÉBREU A1 – NIVEAU SUPÉRIEUR – ÉPREUVE 1
HEBREO A1 – NIVEL SUPERIOR – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

2 hours / 2 heures / 2 horas


instructions to candidates

 Do not open this examination paper until instructed to do so.
 Write a commentary on one passage only.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.
 La puntuación máxima para esta prueba de examen es [25 puntos].




2212-0125                                                                                 4 pages/páginas
                                                           © International Baccalaureate Organization 2012
‫‪M12/1/A1HEB/HP1/HEB/TZ0/XX‬‬                     ‫–‪–2‬‬

                                                                      ‫נתחו אחד מן הטקסטים הבאים‪:‬‬

                                                                                                       ‫‪.1‬‬

‫עכשיו זה מצחיק להיזכר בשלג של שבעים ושתיים‪ ,‬השלג הראשון שלי‪ .‬כבר חמש שנים אני יושב‬
‫באוסלו‪ ,‬ובכמויות השלג שיורדות כאן כל חורף אפשר היה לייסד ים באמצע הנגב‪ .‬האישה‪ ,‬שאיתה‬
‫אני חי בחמש השנים הללו‪ ,‬גדלה בשלג הנורבגי‪ ,‬והיא אוהבת לראות איך אני מתרגש כל פעם מחדש‬
‫למראהו‪ ,‬כשמגיע החורף‪ .‬למען האמת‪ ,‬אחרי שנתיים כבר הפסקתי להתרגש‪ ,‬אבל היא כל כך אהבה‬
‫לראות אותי יוצא החוצה‪ ,‬אחרי ליל השלג הראשון‪ ,‬ומשתולל בגינה כמו ירושלמי שראה ים בפעם‬                ‫‪5‬‬
‫הראשונה‪ ,‬שאני ממשיך‪ ,‬מאז‪ ,‬להפגין את התלהבותי בדבקות‪ .‬אני עושה את זה כדי לראות אותה‬
‫עומדת בפתח הבית הקטן‪ ,‬חוככת את ידיה באויר הקר‪ ,‬מחייכת כולה ועיניה נוצצות‪ ,‬והיא מלאה‬
‫אושר על שהצליחה להעניק לי משהו שלא היה לי בארץ‪ ,‬והוא כל כולו שלה‪ ,‬וכשאני נכנס היא‬
‫מחבקת אותי ואומרת‪ ,‬אתה משוגע‪ ,‬זה מה שאתה‪ ,‬ומרגישה כמו שגרירת נורבגיה באו״ם המעניקה‬
‫לי את אהבתה בשם האומה כולה‪ .‬כך כבר חמש שנים ברציפות אני ממשיך להעמיד פנים שהשלג הוא‬              ‫‪10‬‬
                                                                      ‫זה שהופך אותי למאושר‪.‬‬
‫אבל הסיפור הזה הוא על השלג הראשון בחיי‪ ,‬בחורף ‪72‬׳ בפסגת הר מירון‪ .‬מזמן לא חשבתי עליו‪,‬‬
‫עד שלפני שלושה ימים נתקלתי‪ ,‬כאן באוסלו‪ ,‬במי שהיתה החברה הראשונה שלי‪ .‬שנתיים וחצי‬
‫היינו ביחד‪ .‬נפגשנו בתיכון‪ ,‬היא היתה האישה הראשונה שלי‪ ,‬ותקופה מסוימת אפילו גרנו ביחד‪,‬‬
‫לפני הגיוס‪ .‬אחר‪-‬כך שנינו הלכנו לצבא‪ ,‬התראינו פחות ופחות‪ ,‬והתרחקנו האחד מהשני‪ .‬החזקנו עוד‬         ‫‪15‬‬
‫שמונה חודשים אחרי הגיוס וזה נגמר‪ .‬היא היתה זו שהחליטה‪ .‬כמובן עוד לא ידעתי את זה אז‪ ,‬אבל‬
‫אני לעולם לא אהיה מסוגל להיות זה שמחליט לאן ללכת‪ .‬אני נאמן מטבעי‪ ,‬וגם אם האהבה נגמרת‪,‬‬
‫נשארת הנאמנות‪ .‬אני לא מסוגל לשלח אישה שנתנה לי לאהוב אותה‪ .‬אני אהיה גם זה שיעמוד על‬
‫רציף הרכבת עם מטפחת ביד‪ .‬אף פעם לא מסתובב והולך‪ ,‬תמיד עומד ומסתכל עד שהרכבת נעלמת‪.‬‬
‫הפגישה איתה‪ ,‬בפרברי אוסלו המושלגת‪ ,‬אחרי כל‪-‬כך הרבה שנים‪ ,‬דמתה למציאת כדור משחק‬                   ‫‪20‬‬
‫שאיבדת כשהיית ילד‪ ,‬ופתאום אתה מגלה אותו במחסן‪ ,‬וליבך מתמלא בריחו המתוק והחריף של‬
‫זיכרון‪ ,‬חריף בהרבה מהזמנים עצמם‪ ,‬שהיו דלים וכבדים למדי‪ ,‬ומתוקים בוודאי לא היו‪ .‬איך אנשים‬
‫נוגעים אחד בשני‪ ,‬חורטים זה בזה את דמותם‪ ,‬ואז נעלמים‪ ,‬והחריטה נשארת לנצח‪ ,‬משנה את דמותו‬
            ‫של מי שליבו נחרט‪ ,‬לטוב ולרע‪ .‬באותו החורף שבו נפרדנו‪ ,‬זה יכול היה להיגמר רע מאוד‪.‬‬
‫הייתי בצבא‪ .‬הסוללה שלי מוקמה במרומי הר מירון‪ ,‬והחורף איחר להגיע באותה שנה‪ .‬הייתי אחד‬             ‫‪25‬‬
‫משלושה חיילים שנשלחו לקורס ארוך וקשה‪ ,‬בבסיס נידח בנגב‪ .‬התנאים היו קשים‪ ,‬הלילות היו‬
‫קרים מאוד‪ ,‬גרנו באוהלי שדה קטנים‪ ,‬שני אנשים באוהל‪ ,‬אכלנו ממסטינגים‪ ,‬המפקדים היו נוקשים‬
‫וקפדנים‪ .‬לא אהבתי את כל העניין‪ ,‬וקיוויתי שיקרה נס ויעיפו אותי חזרה לסוללה‪ .‬לא קרה נס‪ ,‬אבל‬
‫הצלחתי לריב עם כולם‪ ,‬ובמיוחד עם המפקד הישיר שלי‪ .‬ערב אחד הייתי באוהל לבדי‪ .‬שכבתי בחושך‪,‬‬
‫על שק השינה‪ ,‬על האדמה הקשה‪ ,‬וחשבתי כמה החיים מחורבנים‪ .‬להוציא את המפקד שלי ושני‬                  ‫‪30‬‬
‫שומרים בצד השני של האוהל‪ ,‬שלא היה בטווח עין‪ ,‬הייתי לבד‪ .‬כולם נסעו לראות סרט בבסיס קרוב‬
‫של חיל האוויר‪ ,‬ואני ויתרתי‪ .‬חשבתי על ענת‪ ,‬החברה שלי‪ ,‬ואיך העניינים לא מסתדרים כבר הרבה‬
                                                 ‫זמן‪ ,‬ואיך התרחקנו‪ .‬פתאום שמעתי רעש מבחוץ‪.‬‬
                          ‫״אדרי‪ ,‬צא״‪ .‬זה היה המפקד שלי‪ .‬נשמתי נשימה עמוקה ויצאתי החוצה‪.‬‬
                                                           ‫״למה הנשק שלך בחוץ ואתה בפנים?״‬       ‫‪35‬‬
                ‫״הנשק שלי בפנים״‪ ,‬אמרתי‪ .‬הוא לא האמין‪ ,‬ולכן הוצאתי את הרובה שלי מהמאהל‪.‬‬




                                                                                               ‫‪2212-0125‬‬
‫‪M12/1/A1HEB/HP1/HEB/TZ0/XX‬‬                        ‫–‪–3‬‬

‫״אז של מי זה״? שאל והצביע על רובה שהיה מוטל כשני מטרים מאחורי האוהל‪ ,‬בחושך‪ ,‬על האדמה‪.‬‬
                                 ‫משכתי בכתפי וניגשתי לשם‪ .‬זה היה סתם מוט מעץ‪ .‬הראיתי לו‪.‬‬
                                           ‫״בסדר״‪ ,‬אמר‪ .‬״תגיד לי‪ ,‬אדרי‪ ,‬מי זאת ענת לוינסון?״‬
‫ליבי פעם במהירות‪ .‬זה היה השם שלה‪ .‬לא היה דבר מוזר ופוגע יותר מאשר לשמוע אותו אומר את‬                  ‫‪40‬‬
                                                                                       ‫השם הזה‪.‬‬
                                                                          ‫״למה?״ שאלתי‪ ,‬דרוך‪.‬‬
                             ‫הוא הוציא מכיסו מכתב‪ .‬״זה הגיע בשבילך‪ .‬מהיחידה שלך במירון״‪.‬‬
                                                                                 ‫הושטתי את ידי‪.‬‬
                                              ‫״לא״‪ ,‬הוא אמר‪ .‬״קודם שלושים שכיבות סמיכה״‪.‬‬              ‫‪45‬‬
                                                                                           ‫״מה?״‬
                                                                       ‫״שלושים על הארץ‪ .‬זוז״‪.‬‬
‫בידו היה מכתב‪ ,‬ועל המעטפה ‪ -‬כתב‪-‬ידה‪ .‬אחרי כמעט שנה בצבא‪ ,‬ענת היתה הדבר היחיד בחיי‬
‫שנשאר עדיין טהור ומתוק כמו שפעם רציתי שחיי יהיו‪ ,‬הדבר היחיד שבשבילו היה שווה לקום‬
‫בבוקר ולעבור עוד יום‪ .‬מכתבה בידו היה הדבר הקרוב ביותר לחילול קודש שאדם חילוני כמוני‬                   ‫‪50‬‬
                                                                                     ‫יכול להרגיש‪.‬‬
                                                             ‫״תביא את זה״‪ ,‬אמרתי‪ ,‬וקולי רעד‪.‬‬
                  ‫״לא‪ ,‬אדרי‪ ,‬לא כל‪-‬כך מהר‪ .‬אתה יודע מה? עשרים וחמש‪ .‬על הרצפה‪ .‬יאללה״‪.‬‬
‫עד היום אני לא יודע אם הוא התכוון ברצינות‪ ,‬או שרצה למתוח אותי ולטפוח על שכמי כעבור רגע‪.‬‬
                      ‫הוא חייך‪ ,‬וחיוכו נראה לי כלעג לנקודת החולשה שגילה בי‪ :‬אני אוהב אישה‪.‬‬            ‫‪55‬‬
                                                       ‫״יאללה‪ ,‬אדרי‪ .‬אני לא אחכה כל הלילה״‪.‬‬
   ‫דרכתי את הנשק וכיוונתי אליו‪ .‬החיוך נמחק מפרצופו באותה מהירות שלוקח לרכבת לדרוס אדם‪.‬‬
                                                      ‫״אדרי‪ ,‬מה קרה לך‪ ,‬תוריד מיד את הנשק״‪.‬‬
                                                                                 ‫לא יכולתי לדבר‪.‬‬
                                                                            ‫״אדרי‪ ,‬מה קרה לך?״‬        ‫‪60‬‬
                                                                            ‫״תעזוב את המכתב״‪.‬‬
                                                                     ‫״אדרי! תוריד את הנשק!״‬
                                          ‫״אני יורה בך״‪ ,‬אמרתי‪ .‬החזקתי חזק בנשק‪ .‬הוא קפא‪.‬‬
                                                   ‫״אני יורה בך״‪ ,‬חזרתי‪ .‬״תזרוק את המכתב״‪.‬‬
                                                                          ‫״אדרי‪ ,‬אתה תסתבך!״‬          ‫‪65‬‬
                                     ‫״ואתה תהיה מת״‪ .‬קולי רעד‪ .‬צעקתי‪ :‬״תזרוק את המכתב!״‬
                                                                                   ‫הוא זרק אותו‪.‬‬
                                                           ‫״עכשיו תסתובב ותלך מפה״‪ ,‬אמרתי‪.‬‬
                                                                            ‫״זה יעלה לך ביוקר״‪.‬‬
‫״כן?״ אמרתי‪ .‬״אין פה אף אחד‪ .‬זה המילה שלי נגד המילה שלך‪ .‬ואני יודע להיות כזה ילד טוב שאף‬              ‫‪70‬‬
                                                                              ‫אחד לא יאמין לך״‪.‬‬
‫הוא נשאר נטוע במקומו‪ .‬ידיו רעדו‪ .‬אחר‪-‬כך הסתובב והלך‪ .‬הינחתי את הרובה והרמתי את המכתב‪.‬‬
‫עמדתי כך כמה דקות‪ ,‬עם המכתב ביד‪ .‬רק עכשיו תפסתי מה עשיתי‪ .‬אחר‪-‬כך נשמתי עמוק וזחלתי‬
‫לתוך האוהל‪ ,‬הרובה והמכתב בידי‪ .‬נשכבתי על שק השינה‪ ,‬סילקתי אבן מציקה מתחת לראשי‪,‬‬
‫הוצאתי את פנס הכיס מהתרמיל‪ ,‬ופתחתי את המכתב‪ .‬הוא לא היה ארוך‪ ,‬עמוד אחד בלבד‪ .‬הדלקתי‬                   ‫‪75‬‬
                                                                     ‫את הפנס והתחלתי לקרוא‪.‬‬

‫עוזי וייל‪ ,‬ואתה תהיה מת (‪)1993‬‬




‫‪Turn over / Tournez la page / Véase al dorso‬‬                                                        ‫‪2212-0125‬‬
‫‪M12/1/A1HEB/HP1/HEB/TZ0/XX‬‬                                        ‫–‪–4‬‬

                                                                                                                          ‫‪.2‬‬

                                                       ‫לַחֻ לְ ָדּה אֶ ְק ָרא ַדּ ְפנָה‬

                                                                          ‫לַחֻ לְ ָדּה אֶ ְק ָרא ַדּפְ נָה‬
                                                                            ‫אֶ ְק ָרא לָהּ גַּם אַ לּוֹן‬
                                                      ‫אֶ ְק ָרא לַחֻ לְ ָדּה גַּם ַדּפְ נָה וְ גַם אַ לּוֹן‬
                    ‫יקים‬
                      ‫ידי לוֹכֵ ד מַ זִּ ִ‬
                                      ‫ָלרֹאשׁ ֶשׁלָּהּ ֶשׁהֻ פְ ַרד ִמן הַ גּוּף ְבַּאכְ זָ ִריּוּת ִבּ ֵ‬
                                                                                          ‫אֶ ְק ָרא אַ לּוֹן‬      ‫‪5‬‬
                                        ‫לַגּוּף הַ ְמפַ ְרפֵּ ר ֶשׁנּוֹתַ ר עַ ל הַ ַקּ ְר ַקע נְטוּל כִּ וּוּן‬
                                                                                        ‫אֶ ְק ָרא ַדּפְ נָה‬
                                                        ‫לַסֵּ בֶ ל הַ טָּ הוֹר הַ נּ ִָקי אֵ ין אַ גַּב ֵשׁם‬
                                        ‫יתי אֶ ת הַ חֻ לְ ָדּה‬
                                                            ‫אֲ בָ ל אֶ ת אוֹתוֹ בּ ֶֹקר ֶשׁבּוֹ גִּ לִּ ִ‬
                                                                                   ‫אֲ כַ נֶּה ָקתַ ְרזִ יס‬      ‫‪10‬‬
                                    ‫ֲבוּרם‬
                                       ‫קוֹרַאי ֶשׁהַ ִמּלִּ ים הַ לָּלוּ ְסתוּמוֹת בַּ ע ָ‬               ‫וּלְ כָ ל ְ‬
                                                                                 ‫אֶ ְק ָרא ָקהָ ל עִ וֵּ ר‬
                                                                                   ‫חֵ ֵרשׁ לְ ִסבְ לוֹתַ י‬
                                                                                       ‫ָדּמוּם לִ כְ אֵ בַ י‬
                                                                                                      ‫וּלְ ָך‬   ‫‪15‬‬
                      ‫קוֹרא עַ כְ ָשׁו אֶ ת הַ ִשּׁיר ְמ ַגלֶּה בּוֹ הָ מוּם‬   ‫ִאם אַ ָתּה בְּ ִמ ְק ֶרה ֵ‬
                                                                                              ‫אֶ ת ִשׁ ְמָך‬
                                                                        ‫אוֹתיּוֹת ִקדּוּשׁ לְ בָ נָה‬       ‫בְּ ִ‬
                                                                                          ‫אֶ ְק ָרא בּוֹגֵד‬

‫דפנה שחורי‪ ,‬גולדפיש (‪)2009‬‬




                                                                                                                    ‫‪2212-0125‬‬
