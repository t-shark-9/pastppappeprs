M12/1/A1KIN/SP1/KIN/TZ0/XX




     22120551

KINYARWANDA A1 – STANDARD LEVEL – PAPER 1
RWANDA A1 – NIVEAU MOYEN – ÉPREUVE 1
KINYARWANDA A1 – NIVEL MEDIO – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




2212-0551                                                                                   4 pages/páginas
                                                             © International Baccalaureate Organization 2012
                                              –2–               M12/1/A1KIN/SP1/KIN/TZ0/XX

Gira icyo wandika kuri umwe gusa mu myandiko ibiri wahawe:

1.

                                    Nsezere ku bwana

                             Nta nzogera izongera gutangaza
                             Impera n’intangiriro by’isomo
                             Nta gihe cyihariye cyo kuruhuka
                             Abantu bafata amafunguro
                         5   Nta cyumba cyo kwigiramo
                             Nta cyumba cyo kubamo
                             Nta gahunda y’amasomo
                             Nta subiramo hamwe
                             Nta masomo nta shuri
                        10   Mu by’ukuri nta n’abigisha.
                             Ubu dusigaye twirwariza
                             Mbega gutungurwa wee
                             Birababaje ariko nta kundi
                             Duheruka mu ishuri hashize
                        15   Imyaka makumyabiri
                             Mbega ukuntu twari dutogahiye
                             None aho tumaze kujugunyirwa
                             Mu isi y’ubuzima bukandana
                             Twibereye aho tutazi ibibera
                        20   Imyuma y’ibyumba by’ishuri
                             Dusigaye tumeze nk’ifi yakuwe
                             Mu mazi ishakisha urume bume
                             Mu mizo ya mbere tukigera hanze
                             Twafunguye amaso tubona indi si
                        25   Isi itari umukino w’abana rwana.
                             Dusanze nk’uko twabitekerezaga
                             Tugomba kuba abagabo
                             Abagabo bahangana n’ibihe
                             Kuko kwibeshya gato bituma
                        30   Utsindwa n’ubuzima buheri heri
                             Icyari inzozi kikayoyoka ubireba
                             Nta kazi, nta funguro,
                             Nta huriro muri iyi si
                             Mu isi isaba ubumenyi
                        35   Ko numva ncitse intege
                             Reka niterere akaririmbo
                             Nongere niyegeranirize
                             Ibiganza nk’umwana
                             Mbega we turongeye turaririmbye
                        40   Tuzatsinda tuzatsinda ubuzima.

                                                                 D Habimana, Byarabaye (2008)

2212-0551
                                              –3–                 M12/1/A1KIN/SP1/KIN/TZ0/XX

      – Uyu muvugo ubigenza ute ngo utere amarangamutima umusomyi wawo?

      – Gereranya uburyo umusizi atangira n’uburyo asozamo umwandiko we.

      – Garagaza uburyo umutwe w’uyu muvugo uberanye n’ibivugwa mu mwandiko ubwawo.

      – Gira icyo uvuga ku buryo ingingo zivugwa mu muvugo zigaragazwa n’uburyo zitera imbere mu
        muvugo wose.




2212-0551                                             Turn over / Tournez la page / Véase al dorso
                                                    –4–                  M12/1/A1KIN/SP1/KIN/TZ0/XX

2.

                                           Ubwenge bwa Bakame

            Umunsi umwe Bakame yasanze umugabo w’umunyabwenge mu ishyamba iramubwira iti
            “Ubwenge bwawe butuma utegeka iri shyamba n’ibirituye, none reka ngire icyo nkwisabira.
            Uwo mugabo abaza Bakame ati “urifuza iki?” Na yo iti “ndagusaba ko unyongerera ubwenge
            kugira ngo mburushe izindi nyamaswa zose.” Umugabo amaze gutekereza arayisubiza ati “enda
      5     iki giseke uzanyuzurizemo inyoni, iki cyansi uzanyuzurizemo amata y’imbogo, uzanzanire
            n’inzoka ireshya n’iyi nkoni. Nubibona, uzaze nkongerere ubwenge. Bakame ibatura ibyo
            bintu uwo mugabo yari ayihaye, ijya ku mugezi aho inyamaswa zose zikoranira zishotse. Muri
            ako kanya, imbogo na yo irashoka. Bakame iyibonye iti “Yoo! Yewe ga Baka! Mbega ngo
            abantu barakubeshya! Ibi bishoboka bite? Nabyemera nte?” Imbogo irayisubiza iti “Uravuga
     10     uduki Baka?” Bakame iti “Ndeka ntibishoboka!”. Imbogo iti “ese ni ibiki?” Bakame iti “Nateze
            n’umuntu anyemeza ko ushobora kuzuza iki cyansi amata da! Ariko njye mbona ko bidashoboka.”
            Imbogo iti “Ishyengo ryawe ndarizi!” Bakame izunguza umutwe iti “Ntibishoboka rwose!”.
            Imbogo iti “Reka nkwereke” Nuko igira itya ihagarara hejuru y’icyansi, yivuruganyirizamo mu
            kanya kiba kiruzuye. Bakame iti “Uransinze koko!” Iherako iterura icyansi igishyira iruhande
     15     rwa cya giseke cyuzuye inyoni. Bidatinze inzoka iba irashotse. Bakame iyibonye itangira
            kwiteresha intambwe kuri ya nkoni, imwe, ebyiri, eshatu… Iti “Ndiruhiriza ubusa, ntibishoboka!”
            Inzoka irahagarara, ibaza Bakame iti “Bite Baka?” Na yo iti “Reka numiwe! Umuntu yambwiye
            ko ushobora kureshya n’iyi nkoni kandi nsanzwe nkuziho ubugufi.” Inzoka ikubita agatwenge!
            Iti “Ibyo na byo!” Iherako yirambika iruhande rwa ya nkoni. Bakame ntiyazuyaza ihita
     20     iyihambiraho. Nuko ifata ibyo yatumwe byose irikorera no kwa wa muntu. Abibonye arumirwa!
            Amaze kwiyumvira, abwira Bakame ati “nkongereye ubwenge ku bwo ufite naba ndi igicucu!
            Gumana ubwo ufite burahagije!” Nuko Bakame ibonye ko hariho izindi nyaryenge ziyirusha,
            yikubura ishengurwa n’ishavu ry’uko yagokeye ubusa.

                                     B Yanzigiye n’abandi, Uturango tw’umuco gakondo nyarwanda (2011)


      – Garagaza uburyo n’inzira zose umwanditsi akoreshamo ururimi n’imvugo zishushanya amayeri ya
        Bakame muri uyu mugani.

      – Gira icyo uvuga ku buryo umwanditsi asobeka ibikorwa biri muri uyu mugani.

      – Murika uburyo umwanditsi asoza uyu mugani.




2212-0551
