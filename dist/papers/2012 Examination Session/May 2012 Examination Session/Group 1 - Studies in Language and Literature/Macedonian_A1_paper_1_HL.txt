M12/1/A1MAC/HP1/MAC/TZ0/XX




     22120181

MACEDONIAN A1 – HIGHER LEVEL – PAPER 1
MACÉDONIEN A1 – NIVEAU SUPÉRIEUR – ÉPREUVE 1
MACEDONIO A1 – NIVEL SUPERIOR – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.
 La puntuación máxima para esta prueba de examen es [25 puntos].




2212-0181                                                                                 3 pages/páginas
                                                           © International Baccalaureate Organization 2012
                                                –2–             M12/1/A1MAC/HP1/MAC/TZ0/XX

Komentirajte eden od slednive:

1.

                  Утредента, пред изгрејсонце Никола и син му Бошко стоеа крај ѕидот
            одбележувајќи го местото со гребење каде што некогаш бил капиџикот кој стотина
            години ги поврзувал куќите на дедо Михаил и амџа Сабит. На едните низ капиџикот
            им било поблизу до џамијата, а на другите до градините во Чаир и до гробиштата.
     5            Кога синот се качи на скалата и ја одкорна првата тула со ѕидарскиот чекан
            старецот длабоко воздивна.
                  – Знаеш – рече Никола – кога умре дедо ти Михаил низ капиџиков го носеа
            пијани луѓе. Се сопнаа и со се ковчегот летнаа во дворот на амџа Сабит. Оние што
            одеа напред беа раскрвавени, врз нив лежеше дедо ти. Се стрчавме да ги кренеме
     10     луѓето и да го вратиме покојникот во ковчегот, но тогаш дедо ти Михаил стана и со
            прекор се загледа околу себе. Пијаните кога го видоа тоа фатија пустина, гас преку
            глава, низ дворот на амџа Сабит. Дедо ти од тој ден проживеа уште десетина години,
            а капиџикот цела Гази Баба го нарече Џенет капиџик, но откако ти се роди, мајка ти,
            знаеш, сум ти раскажувал …
     15           – Знам, знам, ми раскажувале и други – потврди синот и му ја подаде втората
            тула на татка си.
                  – Пред поплавата – продолжи таткото.
                  – Ги знам сите случки! – нервозно дофрли синот.
                  – Пред поплавата, во Скопје, занаетот почна да изумира во чаршијата. Со денови
     20     никој не го пречекоруваше прагот на дуќанот. Бевме решени да го затвориме и да се
            вработам некаде на државно. Уште не можам да го заборавам вкусот на туршијата,
            четирипати неделно јадевме туршиени пиперки полнети со ориз, а трипати грав.
            Тие денови амџа Сабит, кој од дрвенарија правеше само налани, разгласи дека во
            дуќанот на Михаил се прават најубавите налани и работата тргна како улава. Толку
     25     добро ни одеше што не знаевме што да правиме со парите. Кај нас тргна, а кај амџа
            Сабит секна работата. Дедо ти Михаил веднаш почна да ја дели работата со амџа
            Сабит, но мајка ти се вмеша, неколку пати бегаше кај нејзините, а за да се врати
            бараше да го заѕидаме капиџикот.
                  – Пак се лоши времиња, не оди работата – изусти синот и му подаде тула на
     30     татка си.
                  – Во чаршијата, на десетина години доаѓа, има-нема, но за една скромна
            живејачка секогаш се собирало. Треба да се има верба дека на овој свет сите се
            среќни и дека така ќе биде на веков, само ако изутрина и пред спиење му се помолиме
            на Бога. А ние со капиџиков им го затворивме патот, треба да вртат по горната улица
     35     за да одат на молитва.
                  Ги протри Никола рацете од кошулата и со двете дланки помина од набразденото
            чело до брадата. Ја крена главата кон небото и го виде амџа Сабит како го отвара
            капиџикот, тргнат на утринската молитва пред изгрејсонце, тропа на прозорецот и
            довикува по соседот Михаил, па двајцата како да лебдат заминуваат: едниот кон
     40     џамијата на утринската молитва, а другиот кон чаршијата да ги отвори дуќаните.
                  – Мораме да побрзаме, ќе се раздени! – молежливо изусти старецот.

                                                          Stevo Simski, Xenet Kapaxik (2000)



2212-0181
                               –3–            M12/1/A1MAC/HP1/MAC/TZ0/XX

2.

                         Esen vo Skopje

                 Паѓаат деца скејтери,
                 ќерамиди од есенски куќи,
                 Паѓаат плуканици. Белите гуми за џвакање
                 најубаво поцрнуваат врз плочките на тротоарите.
            5    Паѓа слана, па сончева светлина, па магла.
                 Паѓаат пердуви од непреселници,
                 татковци и дедовци на ролерки,
                 безобразни пешаци на пешачки,
                 високи штикли на коленици.
            10   Паѓаат листови на жени,
                 под стебла а врз кревети
                 Сè паѓа: брезата и берзата
                 бербата и вербата, довербата.
                 Наскоро ќе падне првиот снег
            15   а за некоj месец и последниот.
                 Потоа едно време нема ништо да паѓа.
                 И сè така, во круг, исто и најздодевно
                 Јово на ново, Славе од Влае, од празно во бездна …
                 Сè додека не почнат да паѓаат првите грутки земја
            20   врз твојот сандак под земја,
                 во некоја доцна, сончева есен во Скопје,
                 нималку различна од оваа.

                              Jovica Ivanovski, Denovive ako ne i utre (2009)




2212-0181
