M12/1/A1DZO/SP1/DZO/TZ0/XX




     22120079

DZONGKHA A1 – STANDARD LEVEL – PAPER 1
DZONGKHA A1 – NIVEAU MOYEN – ÉPREUVE 1
DZONGKHA A1 – NIVEL MEDIO – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




2212-0079                                                                                   4 pages/páginas
                                                             © International Baccalaureate Organization 2012
                                                        –2–                  M12/1/A1DZO/SP1/DZO/TZ0/XX

འོག་གི་ཡིག་རྒྱུགས་གཉིས་ལས་ གཅིག་ལུ་གཞི་བཞག་སྟེ་ ཁྱོད་རའི་བསམ་འཆར་ཚུ་བྲིས།

༡.

                     ཨཔ་རྡོ་རྗེ་ཟེར་མི་ཅིག་ དབང་འདུས་ཕོ་བྲང་ཆ་འོག་ གཡུས་དཀར་གཞི་ལུ་ སྡོད་དོ་ཡོདཔ་མས། དཀར་གཞི་
            ཟེར་མི་གཡུས་དེ་ སྐྱིད་ཉམས་ལྡན་པའི་གཡུས་ཅིག་ཨིན་པའི་ཁར་ གཟིམ་དཔོན་དཔལ་མོའ་ི ཚེ་དབང་བཀྲ་ཤིས་ཀྱི་
            སྲུང་ལུ་བརྟེན་ཏེ་ གཏམ་རྒྱུས་དང་ལྡན་པའི་གཡུས་ཅིག་ཨིན་མས།
                     ཚར་ཅིག་འབདཝ་ད་ ཨཔ་རྡོ་རྗེ་དེ་ དབང་འདུས་ཁྲོམ་ཁ་ལུ་ ཉོ་ཚོང་བརྐྱབ་པར་སོང་སོངམ་ཨིན་མས། སྟེ་ ཁོ་ཉོ་
      ༥     ཚོང་ལེ་ཤ་བརྐྱབ་ནི་ཡོདཔ་ལས་ གནམ་དྲོ་པ་ཧ་སག་ལོང་སྟེ་ ལྟོ་བཅིངས། ལམ་ཆང་ཅིག་ཡང་འབག སྒྲོ་བཟུམ་གཅིག་
            ཡང་ཧེམ་ཅུང་ནང་བཙུགས་སྦེ་ འགྱོ་ནི་འབདཝ་ད་ ཁ་རྩ་ཕྱི་རུ་མཐོང་མི་ གཉིད་ལམ་དེ་ སེམས་ཁར་ཕྲ་ལམ་ལམ་འོངམ་
            ལས་ གཉིད་ལམ་དེ་ ལཱ་དོན་ཆེན་ཅིག་བསྒྲུབ་ཚུགས་ནི་ཨིན་ན་? ཡང་ཅིན་ དོན་དག་བསྒྲུབ་མི་ཚུགས་ནི་ཨིན་ན་
            མ་ཤེས་པར་ གཉིད་ལམ་བཟང་ངན་ཚར་ཅིག་བལྟ་དགོ་པས་ མནོ་སྟེ་ གཉིད་ལམ་དེ་ བཤད་ནི་གི་དོན་ལུ་ ཨཔ་སྤ་
            སངས་འབད་སར་སོང་པའི་སྐབས་ལུ་ ཨཔ་སྤ་སངས་ཀྱི་ཨམ་གནག་ལེགསམོ་དང་ ཨཔ་རྡོ་རྗེ་ ཀྲིག་ཀྲིག་སྦེ་ སྒོ་ཐེམ་རྩ་
     ༡༠     བར་ཁ་ཐུག་བརྐྱབས་ནུག། དེའི་སྐབས་ ཨམ་གནག་ལེགསམོ་གིས་ལག་པར་ ཨོམ་ཟོ་གང་འབག་སྟེ་ ཕྱི་ཁར་ མཆོད་རྒྱ་
            བརྐྱབ་པར་འོངམ་ཨིནམ་ ཨཔ་རྡོ་རྗེ་གིས་ཤེས་ནུག། ཨཔ་རྡོ་རྗེ་ཡང་གནམ་དྲོ་པ་ལས་ ཨོམ་དང་ཕྱད་དའི་སྨ་རེ་མནོ་སྟེ་
            བློ་བདེ་མི་བདེ་བལྟ་དགོ་པ་ཅིན་ བལ་གུར་བཀལ་དཔ་བཟུམ་ལོག་སོང་ནུག ཨམ་གནག་ལེགསམོ་ཡང་ ཨཔ་རྡོ་རྗེ་ཨ་
            རྟག་ད་ མ་འདྲཝ་སྦེ་འོང་སར་མཐོང་སྟེ་ དབའི་ཨཔ་རྡོ་རྗེ་ ཨ་རྟག་དང་རྩ་ལས་ མ་འདྲ་བར་ ད་རེས་འབདན་ འཚབ་
            འཚབ་རང་འདྲཝ་སྦེ་ འོང་དེས་བཱ་གཡའ་ སྟེ་ཨཔ་སྤ་སངས་དང་ འཕྱད་ནི་འབད་ཨིན་ན་? ཟེར་དྲི་བའི་ལན་ལུ་ ཨཔ་
     ༡༥     རྡོ་རྗེ་གིས་ “ཨིན་ན་མེན་ན་བལྟཝ་ད་ཤེས།། རྡོ་རྗེ་གྲོལ་ལོད་འཆམ་ད་ཤེས།།” ཟེར་དོ་བཟུམ་ ལཱ་དེ་ག་ཅི་ར་ འབད་
            རུང་ འགྱོ་བཏུབ་མ་བཏུབ་དང་ འབད་བཏུབ་མ་བཏུབ་རེ་བལྟ་ད་པ་ཅིན་ མ་བཏུབ་ཅིག་མིན་འདུག་མནོ་སྟེ་ ཁྱོད་ཀྱི་
            ཨཔ་འདི་འབད་སར་ཚར་ཅིག་ འགྱོ་དགོ་པས་མནོ་ཡི་ས། ཨཔ་སྤ་སངས་ཡར་ར་ཡོད་ག་? ཟེར་དྲིཝ་ད་ ཨམ་གནག་
            ལེགསམོ་གིས་ ཨཔ་སྤ་སངས་ཡར་ར་ཡོད། ཁྱོད་ར་ ཡར་ཚར་ཅིག་བལྟ་སོང་མས། ཟེར་སླབ་ལས་ ཨེ་ཁུ་འཛེགས་ཏེ་
            ཁྱིམ་ནང་ལྷོདཔ་ད་ ཨཔ་སྤ་སངས་ལུ་ ཨཔ་རྡོ་རྗེ་གིས་ “ཨཔ་སྤ་སངས་ ཁ་ཙ་ཕྱི་རུ་ ཆང་ཕོརཔ་ཕྱེད་དང་དོ་འདེ་
     ༢༠     ཅིག་འཐུང་སྦེ་ ཉལ་ཡི་ས་ དོ་ར་དྲོ་པ་ཁམས་ཅིག་ཁར་ གཞན་དང་མ་འདྲ་བའི་གཉིད་ལམ་ཅིག་མཐོང་ཅི་ས་ ཁོ་རེ།
            མ་དཔའ་གཉིད་ལམ་དེ་ ག་དེ་སྦེ་སྨོ་ཟེར་བ་ཅིན་ ཐང་དགའ་ཏོག་ཏོ་ཅིག་ནང་ འབའ་འཇའ་མཆིས་ཆི་གཏེགས་ཏེ་
            ཡོདཔ་མཐོངམ་མ་ཚད་ བུཚ་ལོ་ན་ཆུང་ཀུ་ཅིག་གིས་ མདའ་ཕར་རྐྱབ་ཚུར་རྐྱབ་སྡོད་སར་མཐོང་ཅི་ས་ ཁོ་རེ། སྟེ་གཉིད་
            ལམ་འདི་ ལེགས་ཤོམ་ཨིན་ན་ ཟོགཔོ་ཨིན་ན་ ཚར་ཅིག་བལྟ་དགོ་པས་མནོ་སྟེ་ ཨིན་ས་ཁོ་རེ་ ཨཔ་སྤ་སངས་” ཟེར་
            སླབ་ལས་ ཨཔ་སྤ་སངས་ཀྱིས་ མནོ་བསམ་ལེགས་ཤོམ་སྦེ་བཏང་ཞིནམ་ལས་ དེ་སྦེ་བསླབས་ནུག།
     ༢༥              “ཁྱོད་ཀྱི་གཉིད་ལམ་དེ་ལུ་བལྟ་བ་ཅིན་ གཞན་དང་མ་འདྲ་བའི་རྟགས་མཚན་ལེགས་ཤོམ་ཅིག་ འོང་ནི་བཟུམ་
            ཅིག་འདུག་མས། ཁྱོད་ལུ་ཨམ་སྲུནི་མེད་ ཨམ་སྲུ་ཡོད་པ་ཅིན་འབདན་ ཁྱོད་ཀྱི་གཉིད་ལམ་དེ་གིས་ ཨམ་སྲུ་ཨ་ལུ་སྐྱེ་
            ནིའི་རྟགས་མཚན་སྟོནམ་ཨིན་མས། ཨ་ལུ་ཡང་ བུ་ཅིག་སྐྱེ་ནི་བཟུམ་འདུག་” ཟེར་སླབ་ལས་ ཨཔ་རྡོ་རྗེ་ཡང་ བློ་བདེ་
            ཏོག་ཏོ་ཅིག་མེད་དེ་འབད་རུང་ ཅ་ལ་ཚུ་འབག་སྟེ་ དཀར་གཞི་གཡུས་ཚན་གྱི་སྦུག་ལས་མར་ཐོན་སོང་ནུག། །།


                                                ཀུན་ལེགས་དབང་ཕྱུག་ རྫོང་ཁ་གོང་འཕེལ་ལྷན་ཚོགས། ཐིམ་ཕུག (༢༠༠༥)



2212-0079
                                                     –3–                   M12/1/A1DZO/SP1/DZO/TZ0/XX



      – རྩོམ་འབྲི་པ་གིས་ སྲུང་འདི་ནང་ལུ་ གཡུས་ཚན་གྱི་ལམ་སྲོལ་ཚུ་ ག་དེ་སྦེ་སྟོན་ནུག་གོ་?

      – རྩོམ་འབྲི་པ་གིས་ སྲུང་འདི་ནང་ ཚིག་གཞི་བཙུགས་ཐངས་ཀྱི་སྐོར་ ཁྱོད་རའི་བསམ་འཆར་ཚུ་བཀོད།

      – སྲུང་འདི་ འབྲི་ཐངས་ག་དེ་སྦེ་འདུག་ག་ བཤད་པ་རྐྱབ།




2212-0079                                                      Turn over / Tournez la page / Véase al dorso
                                                      –4–                  M12/1/A1DZO/SP1/DZO/TZ0/XX

༢.

                                     དགེ་སློང་གསུམ་དར་བཀྲ་ཤིས་ཀྱི་འཁྲུལ་གླུ།

                 ཀུན་དགའ་ར་བའི་ནང་ན་ལུ།། བླམ་ཐུབ་དབང་ཤཱཀྱ་རིན་ཆེན་བཞུགས།།
                 བླམ་ཐུབ་དབང་ཤཱཀྱ་བཞུགས་པའི་སྐབས།། རྒྱལ་སྲས་མི་དབང་སྡེ་པ་གིས།།
                 སྟོད་བཀའ་ཤོག་རི་རྒྱལ་འདྲཝ་ཅིག་བཞེངས།། སྨད་ཕྱག་ཐམ་བྱག་དང་འདྲཝ་ཅིག་གནང་།།
                 ས་ཤར་དང་ཝང་དང་སྤར་དང་གསུམ།། རོགས་ཁོང་གསུམ་རིམ་གྱིས་འཛུལ་ནུམ་པས།།
            ༥    ཕྱི་ཉི་མའི་ཤར་གྱི་གཡུས་ཁ་ལས།། ཤར་ཉི་གཤོང་ཙན་དན་རྩ་བ་ལུ།།
                 བུ་བདུན་སྐྱེས་པའི་ཆུང་ཤོས་མ།། བུ་དྲུག་ཤི་བའི་ལྷག་ལུས་མ།།
                 ཡུམ་ཨ་མར་དབང་ཡོན་ཕོག་མཆིཝ་ལས།། བུ་ང་ལུ་བཙུན་ཁྲལ་ཕོག་མཆི་ཡི།།

                 ཨམ་དགེ་གླིང་བཟང་མའི་དངོས་གྲུབ་མོ།། ཡུམ་ཨ་མས་མནའ་མར་བཙུགས་བྱིན་ཚེ།།
                 བྱཝ་ཁྱད་རྒོད་དར་རྒྱས་ཞན་རུང་རང་།། བུ་དོན་གྲུབ་བཀྲ་ཤིས་བར་ལུ་ཚུད།།
            ༡༠   ནང་འཇིག་རྟེན་རྣམ་ཐར་མ་འཁྱོངསམ་ལས།། ང་གསུམ་དར་བཙུན་ཁྲལ་ཐུག་མཆི་ཡི།།
                 ཉིནམོ་ནངས་པར་བཙུན་ཁྲལ་འགྱོ་ནི་གི། དུས་ད་རེས་དཔལ་གྱི་ནུབ་མོ་ལུ།།
                 གྲོགས་དངོས་གྲུབ་བུ་མོ་གཡས་ལུ་ཉལ།། རང་གསུམ་དར་བཀྲ་ཤིས་གཡོན་ལུ་ཉལ།།
                 བུ་དོན་གྲུབ་བཀྲ་ཤིས་བར་ལུ་བཙུགས།། གཏམ་ཕར་བཤད་ཚུར་བཤད་བར་ན་རང་།།
                 གནམ་དགུང་ཞག་མཐའ་ལས་ལངས་མཆི་ཡི།། གནམ་དགུང་ཞག་མཐའ་ལས་ལངསམ་ལས།།
            ༡༥   ལུས་གཙང་མའི་བསངས་ཁྲུས་རྐྱབ་དགོ་པས།།


                                                   བསོད་ནམས་ཀུན་དགའ། དཔེ་ཁང་ དཔེ་སྐྲུན་ཁང་ ཐིམ་ཕུ། (༢༠༠༣)



      – རྩོམ་འབྲི་པ་གིས་ ཞི་བའི་གཞུང་སྐྱོང་ སྡེཔ་གི་སྐོར་ལས་ བཤད་མི་དེ་ལུ་ ཁྱོད་ཀྱིས་ག་ནི་ཡང་སླབ་ནི་མེད་ག་?

      – རྩོམ་འབྲི་པ་གིས་ གསུམ་དར་བཀྲ་ཤིས་ཀྱི་འཁྲུལ་སྣང་བཤད་ནིའི་དོན་ལུ་ རྩོམ་རིག་གི་ཁྱད་རྣམ་ སྣ་ཚོགས་ལག་ལེན་
        འཐབ་ཡོད་མི་ དེ་ཚུ་གི་སྐོར་ལས་ བཤད་པ་རྐྱབ།

      – རྩོམ་འདི་ནང་ལུ་ དམིགས་གསལ་གྱི་མིང་ཚིག་དང་ ཞེ་སའི་ཚིག་མང་རབས་ཅིག་ ལག་ལེན་འཐབ་ཡོད་མི་ཚུ་ལུ་
        ཁྱོད་ཀྱིས་ག་ཅི་སླབ་ནི་ཡོད་གོ་?

      – རྩོམ་འདི་འབྲི་ཐངས་དང་ ཚིག་གཞི་བཙུགས་ཐངས་ཀྱི་སྐོར་ ཁྱོད་རའི་བསམ་འཆར་བཀོད།




2212-0079
