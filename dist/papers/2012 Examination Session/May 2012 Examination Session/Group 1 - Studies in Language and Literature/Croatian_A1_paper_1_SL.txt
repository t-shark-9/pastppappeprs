M12/1/A1CRO/SP1/SCR/TZ0/XX




     22120059

CROATIAN A1 – STANDARD LEVEL – PAPER 1
CROATE A1 – NIVEAU MOYEN – ÉPREUVE 1
CROATA A1 – NIVEL MEDIO – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.
 La puntuación máxima para esta prueba de examen es [25 puntos].




2212-0059                                                                                   5 pages/páginas
                                                             © International Baccalaureate Organization 2012
                                                       –2–                  M12/1/A1CRO/SP1/SCR/TZ0/XX

Napišite sastavak potaknut jednim od navedenih tekstova:

1.

                   Neosjetno i polako svršavalo se jedno poglavlje u mom životu: mladost.  U drugim prilikama
            ono je trebalo biti najsretnije, kao dragi svjedok i drug čovjeku samcu u kasnijem, ružnijem i
            crnjem životu.  U mojim prilikama ono je bilo uvod i zasluživalo je u cijelosti taj naziv, jer je
            zaista bilo samo uvod.  Koliko je kod toga bilo moje svijesne volje ili moje krivnje, to bi bilo teško
      5     odrediti.  Događaji su me vukli za sobom, i ja sam se nemoćno vrtio u njihovu viru, izgubljen i
            malen, kao slomljena grana, koju bujica nosi sa sobom niz strminu.  Ljudi su strahovito voljeli da
            me truju, da me vide malena i ponižena pred sobom i da mi se onda nadmoćno smiju.  Nevidljivo
            i neprimjetno prelazio sam iz godine u godinu.  Djetinjstvo je bilo već daleko za mnom i jako je
            mirisalo na zrelo voće, na poljsko cvijeće, na vrbove svirale i na tihu, skromnu majku, koja me
     10     je jedina u životu voljela.  Ja sam stario i sve mučnije osjećao svoju starost.  Lagano me je život
            podčinjao sebi.   Sve su riječi s vremenom dobivale drugi prizvuk, nešto strano i šuplje, što je
            odbijalo i plašilo.  Doživljaji, s kojima se dnevno sretah, nisu me više samo površno dodirivali,
            nego su ulazili u mene i bolno me ranjavali.  Nešto lijepo i ljupko, slično idili, što sam satkao za
            sebe u djetinjstvu, sada je bilo prorezano, rasječeno i otrovano.  Kao da sam skinuo ispred očiju
     15     providni veo, kroz koji sam dotada gledao, i život je odmah dobio druge boje i druge oblike.  
            Ljeti, vraćajući se preko praznika u rodno mjesto, teško sam prepoznavao kuće i lica, s kojima
            sam godinama živio i koje sam svake godine iznova sretao.  Nešto se bitno promijenilo u meni.  
            Bio sam hladan s rođacima, još više sam se tuđio od svojih negdašnjih školskih drugova, po cijele
            dane sam lutao sam po prudovima i vrbicima oko Save, veslao, plivao, kupao se i samotovao,
     20     ne tražeći nikoga i ne družeći se ni s kim.  Sve više se kod mene (govorahu mi, no ja nisam vjerovao
            u to) ispoljavala očeva samoživost i njegov prezir prema tuđem mišljenju, koji je konačno platio
            glavom.   Sasvim sam dostajao sam sebi.   Jedino, što sam želio i bez čega nisam mogao biti,
            bilo je sunce, samoća i moji snovi, koje mi sad sve češće zamjenjivahu knjige.  Prošla me je želja,
            da postanem slavan vojskovođa, ali me nije ostavila navika, da o svemu, što sam nakanio, najprije
     25     dugo mislim i sanjarim.  Otuda svim mojim odlukama biljeg težine i trijezne zreline (jer sam ih
            dugo nosio u sebi i doživio u svim mogućim varijantama), iako ja zapravo nisam bio ni trijezan
            ni težak, nego malodušan i neodlučan.  Volio sam vjetar, oluju, kišu, mutnu, nabujalu Savu i mrko
            nebo, koje se prijetilo stablima, ljudima i životinjama.  Još uvijek me je djetinjski veselila pjesma
            ptica i šareni let leptira po rascvaloj djetelini.  Jednoga dana, poslije plahog, bučnog pljuska, koji
     30     je oprao lišće i cvijeće i osvježio uzduh, dotada zaparan, gluh i težak, sreo sam u žitu ispod sela
            svoju rođaku Višnju, koja je sada već bila velika, lijepa djevojka s dugačkim pletenicama i modrim
            očima ispod gustih, začudo sasvim crnih obrva, koje su joj osjenile i postarale lice.  Išla je sama,
            mahala srpom po zraku, bose, lijepe, malo prekrupne za njezinu težinu noge, vlažne od kiše i trave,
            kroz koju je gazila, bile su joj crvene od vjetra, kopriva i ujeda komaraca.  Bilo je nešto na njoj,
     35     što je sjećalo na zrele, crvene jagode, na poljsko cvijeće, koje oporo, teško miriše.  Prošla je kraj
            mene, ne primijetivši me.




2212-0059
                                                       –3–                  M12/1/A1CRO/SP1/SCR/TZ0/XX

                  – Višnja! – zazvao sam je ja.
                  Stala je i nasmijala se.
                  – Kako si me uplašio! – rekla je tada.  – Što tražiš ovdje?
   40       Odgovorio sam joj, da ne tražim nikoga, ali da mi je milo, što sam našao nju.  Sjetio sam se, kako je
            nekada bila mala i kako je zajedno sa mnom krala kocke šećera iz ormara, gdje je maćuha sakrivala
            šećer pred nama pa sam se sada začudio, kako je velika i lijepa narasla za posljednjih nekoliko
            godina i kako su joj crne obrve.  Njoj to valjda nije krivo?

                                                                           Ivo Kozarčanin, Sam Čovjek (1937)


      – Kakvu općenitu sliku o svom djetinjstvu iznosi pisac slikajući i opisujući svoj prošli život?

      – Što novo unosi u taj opis susret s nekadašnjim djevojčicom, sada djevojkom?

      – Kako se opisane prirodne pojave vezuju uz pripovjedačev životni tijek?  




2212-0059                                                       Turn over / Tournez la page / Véase al dorso
                             –4–                      M12/1/A1CRO/SP1/SCR/TZ0/XX

2.

                    JESENSKE MAGLE

                 I
                 Idu već magle sa pokajnim ruhom,
                 spuštaju teško nad strni se suhom.

                 Sive su usne, a slijepo im oko
                 mrtvo, u očnice skrito duboko.

             5   Idu ko sablasne vojske bez zvuka,
                 prekrivši polja što puna su mûka.

                 One su brisale šume i gore,
                 stvorile blijedo bez oblaka more.

                 Bilo je gdjegdje cvjetova još krasnih,
            10   spomena dana sunčanih i jasnih.

                 Sive su usne se taknule lako
                 čaški, i cvijeće je svenulo svako.

                 II
                 Sami smo, srce nam nesreću sluti.
                 Tako je tiho, da šutnju je čuti.

            15   Gušća pred oknom je koprena blijeda,
                 il je to noć, što nas potajno gleda.

                 Zašto smo zalud se morali naći,
                 čemu nam sunce, kad sad mu je zaći!

                 Šutimo.  Zašto i noć da nas sluša,
            20   čemu nam riječ, kad je osjeća duša?!

                 Zastri sva okna, to jesen sad ide,
                 mogle bi magle da dušu nam vide:

                 Sive su usne, a slijepo im oko
                 mrtvo, u očnice skrito duboko.

                                                      Dragutin Domjanić, Pjesme (1909)




2212-0059
                                                  –5–                   M12/1/A1CRO/SP1/SCR/TZ0/XX

      – Zašto je pjesma razdijeljena na dva dijela?

      – Kakva se obilježja pridijevaju jesenskim maglama?

      – O čemu razmatra „lirsko mi“?

      – Koja su obilježja pjesničke „impresije“, a koja „ekspresije“?




2212-0059
