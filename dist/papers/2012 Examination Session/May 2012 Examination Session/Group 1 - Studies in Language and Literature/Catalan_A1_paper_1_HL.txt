M12/1/A1CAT/HP1/CAT/TZ0/XX




     22120045

CATALAN A1 – HIGHER LEVEL – PAPER 1
CATALAN A1 – NIVEAU SUPÉRIEUR – ÉPREUVE 1
CATALÁN A1 – NIVEL SUPERIOR – PRUEBA 1

Thursday 10 May 2012 (morning)
Jeudi 10 mai 2012 (matin)
Jueves 10 de mayo de 2012 (mañana)

2 hours / 2 heures / 2 horas


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only.
 The maximum mark for this examination paper is [25 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.
 Le nombre maximum de points pour cette épreuve d’examen est [25 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.
 La puntuación máxima para esta prueba de examen es [25 puntos].




2212-0045                                                                                 4 pages/páginas
                                                           © International Baccalaureate Organization 2012
                                                      –2–                   M12/1/A1CAT/HP1/CAT/TZ0/XX

Comenti un dels dos textos següents:

1.

                                                    Nounats

            Dos PARES, mirant al públic, com si estiguessin davant de la finestra de nounats. Fan els típics
            sorolls per fer riure els seus respectius nens.

            PARE 1: Aiii, aiiii!
            PARE 2: Agó, agó, agó, agó, agó… És igual que jo, calcadet…
      5     PARE 1: El meu, en canvi, ha sortit a la meva sogra…
            PARE 2: De veritat?
            PARE 1: Sí, pel que crida…

            Riuen i tornen a dedicar-se als seus nens. Entra un tercer PARE que se’ls queda mirant amb
            compassió.

     10     PARE 3: Així surten després!
            PARE 1: Què?
            PARE 3: Agó, agó, roró, roró… Quina manera de parlar-los!
            PARE 1: Però si acaben de néixer!
            PARE 3: I què?
     15     PARE 1: Què vol? Que els hi llegim el diari?
            PARE 3: No, però em sembla que no cal tractar-los com si fossin idiotes: agó, agó…
            PARE 2: Que ve a veure el seu fill?
            PARE 3: És clar.
            PARE 1: Sí, mira, deu ser aquell que està jugant amb l’ordinador.
     20     PARE 3: No ens passéssim, eh? Que jo, de moment, no li he faltat al respecte a ningú.

            Els PARES tornen a dedicar-se als seus fills. Sorolls i onomatopeies.

            PARE 3: I quan creixin una miqueta què els diran? “Mira, un guau-guau”, quan passi un gos, o un
            “tatano”, per un cavall; i és clar, tot el que no pugui tocar serà “caca”.
            PARE 2: Per què no es dedica al seu fill?
     25     PARE 3: I tant que em dedicaré al meu fill, però sense necessitat de fer el ridícul parlant-li en un
            llenguatge inintel·ligible, com si fos sord.
            PARE 1: Hi ha un vidre. Si no crido no em sent.
            PARE 3: Sentir què? L’“agó, agó”?
            PARE 2: Tornem-hi!
     30     PARE 1: Miri, perquè avui és el dia més feliç de la meva vida, perquè si no…
            PARE 2: Deixi’l home!

            Els PARES tornen a dedicar-se als seus fills.

            PARE 3: No veu que l’està espantant? Miri com plora.
            PARE 1: Plora perquè té gana.



2212-0045
                                                       –3–                  M12/1/A1CAT/HP1/CAT/TZ0/XX

   35       PARE 2: I es pot saber quins coneixements li pensa donar vostè?
            PARE 3: Dante, La Divina Comèdia. La mort. Que intueixi per què hem vingut a aquest món.
            PARE 1: Però a aquest paio què li passa? Però vostè qui és? Quin problema té?
            PARE 2: No serà un d’aquells psicòlegs per a nens?
            PARE 3: No, només sóc un pare normal que es pren la molèstia de llegir un llibre de tant en tant.
   40       Saben què són? Llibres, tenen paraules a dins, i no onomatopeies.

            Pausa tensa.

            PARE 1: Aquest tio està molt malament.
            PARE 2: A veure si serà un programa d’aquells de càmera oculta de la tele!
            PARE 3: Ja està! La tele. Ja ha sortit la tele! “La cangur moderna!” Vostès deuen ser d’aquells
   45       que engeguen la tele i au! Que s’empassin El rei león sis-centes vegades si convé!
            PARE 1: I què si ho fem? Els temps han canviat.
            PARE 3: Ah, si? Doncs aprofitant que són en un hospital, per què no demanen que els instal·lin
            una connexió al clatell i els hi connectin la parabòlica directament? Pobret! Miri’l, és una criatura
            abocada al desequilibri.

   50       El PARE 2 s’espanta al veure un moviment estrany darrere el vidre.

            PARE 2: On el porten? Ah! Bé, és hora de dinar…, doncs ja ens anirem veient per aquí, eh!…
            Fins ara…
            PARE 3: Infermera, si us plau… El meu fill, si us plau. Vidal, Vidal Planas.

            La infermera assenyala el fill del PARE 2.

   55       PARE 2: Però aquest no és el meu fill?
            PARE 3: Però…
            PARE 1 (a la infermera): Vidal, Vidal Padrós…
            PARE 3 (a la infermera): Però què ha fet?
            PARE 1 (a la infermera): Quin? Aquell? Està segura?

   60       El PARE 1 compara el seu nou fill amb el que fins aleshores era el seu fill. Sembla content amb
            el canvi.

            PARE 1: Ja tenia raó, ja… completament desequilibrat…

            El PARE 1 surt en direcció al seu nou fill.

            El PARE 3 treu el llibre de Dante per llegir-lo, però de mica en mica, és víctima del sentiment
   65       de pare. Es va estovant i acaba fent els típics “agó, agó…”. Fosc.

                                                                                    Paco Mir, Criatures (1998)




2212-0045                                                       Turn over / Tournez la page / Véase al dorso
                                  –4–                    M12/1/A1CAT/HP1/CAT/TZ0/XX

2.

                            L’encís qui fuig

                 Boira que el cim vas fregant volandera,
                 flaire qui passes amb l’ala del vent,
                 signe de neu que entre molsa i falguera
                 dius ta raó per rocosa pendent.

             5   Rous matinals i poncelles descloses,
                 com jo fruesc vostre encís fugitiu!
                 Dins el misteri que esfulla les roses
                 veig la Bellesa qui passa i somriu.

                 Amb quin plaer d’exquisida recança
            10   jo l’he sentida quan passa pel món,
                 que en sa escomesa ja duu l’enyorança,
                 de tan seguit com s’allunya i se fon!

                 Tota ma vida tremola agraïda
                 quan un moment l’he sentida vibrar.
            15   Mes ella passa, i què en resta a la vida
                 sinó el neguit de sentir-la passar?

                                             Maria Antònia Salvà, Espigues en flor (1926)




2212-0045
