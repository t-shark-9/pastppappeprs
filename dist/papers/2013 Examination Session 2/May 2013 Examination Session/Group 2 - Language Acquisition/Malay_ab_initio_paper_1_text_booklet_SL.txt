M13/2/ANMAL/SP1/MAY/TZ0/XX/T




     22132823

MALAY AB INITIO – STANDARD LEVEL – PAPER 1
MALAIS AB INITIO – NIVEAU Moyen – épreuve 1
MALAYO AB INITIO – NIVEL MEDIO – PRUEBA 1

Friday 10 May 2013 (afternoon)
Vendredi 10 mai 2013 (après-midi)
Viernes 10 de mayo de 2013 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




2213-2823                                                                                       5 pages/páginas
                                                                 © International Baccalaureate Organization 2013
                                                  –2–              M13/2/ANMAL/SP1/MAY/TZ0/XX/T

TEKS A

                             ARTIS YANG SAYA MINATI
Sahabatku Linda,

Apa khabar kamu dan keluarga di sana?   Saya harap semoga semuanya sihat
sejahtera.  Saya dan keluarga di sini juga sihat sejahtera.

Baru-baru ini saya telah berkenalan dengan seorang artis muda yang diminati
ramai remaja.  Saya juga amat meminati artis tersebut.  Biarlah saya berkongsi
maklumat tentang artis tersebut dengan kamu.

Elly Mazlein ialah nama artisnya yang dikenali ramai.  Nama sebenarnya ialah
Sharifah Aida Mazlina Syed Hanafi.   Dia lahir pada 17 Disember 1980 dan
berbintang Sagitarius.  Artis muda berumur dua puluh tiga tahun ini berasal dari Sungai Behrang, Perak.  
Elly sangat manja dalam keluarganya kerana dia ialah anak bongsu daripada tiga orang beradik.

                       Kini Elly sangat sibuk mempromosikan album terbarunya, “Sabarlah Hati”.  
                       Elly tidak dapat menerima tawaran untuk berlakon filem atau drama kerana terlalu
                       sibuk menumpukan perhatian dalam bidang nyanyian pada masa ini.

                      Perkara yang saya paling suka pada artis muda ini ialah sikapnya yang sangat
                      pentingkan kesihatan fizikal dan mental.   Dia selalu bersenam untuk menjaga
                      kesihatan badannya.   Dia suka berjoging dan berenang.   Menurut Elly, kalau
                      hari hujan, dia tidak akan keluar berjoging atau berenang tetapi bersenam di
                      dalam rumah sahaja.   Mula-mula dia akan berasa letih, tetapi setelah bersenam
                      selama lima belas hingga dua puluh minit, dia akan berasa seronok dan cergas!  
 Selain daripada berjoging dan berenang, Elly juga amat menggemari badminton seperti saya dan
 kebanyakan masyarakat Malaysia yang lain.

 Menurut Elly, sebagai seorang pelakon dan penyanyi, dia sentiasa sibuk.  Dia mempunyai banyak program
 dan kadang-kala berasa sangat stres.  Apabila dia stres, dia akan berhenti kerja dan berehat.  Dia akan
 keluar berjalan-jalan atau menonton wayang.  Elly juga rajin pergi ke spa untuk merehatkan minda dan
 badannya jika terlalu stres bekerja.  Selain itu, dia mengamalkan diet yang sihat untuk menjaga kesihatan
 badannya.  Dia makan banyak buah-buahan dan sayur-sayuran serta minum air yang cukup.  Menurut
 Elly lagi, tidur dan rehat yang cukup juga penting untuk badan yang sihat.  Itulah rahsia kecantikan dan
 kesihatan diri Elly.

 Saya mahu mengamalkan gaya hidup seperti Elly supaya badan saya sihat dan cantik!  Kamu juga mahu
 hidup sihat dan cantik seperti Elly, bukan?  Cubalah!

 Sekian dahulu surat saya kali ini.  Sampaikan salam kasih saya kepada keluargamu di sana!  Jangan lupa
 balas surat ini, ya?  Terima kasih.
                                                                                            Sahabatmu,

                                                                                                 Kasturi

                                                                        Disesuaikan daripada Rapi (2013)

2213-2823
                                            –3–           M13/2/ANMAL/SP1/MAY/TZ0/XX/T

TEKS B



                       MEMANCING DI PULAU JARAK




                                                 
       Setiap tahun kami pergi memancing di Pulau Jarak, Perak, dengan menaiki bot
       kapten Ah Ho. Biasanya kami akan bertemu dengannya di jeti Bagan Datoh. Ramai orang
       suka pergi memancing di pulau ini kerana ikan-ikannya banyak dan besar-besar belaka!

                                                
       Setibanya kami di jeti Bagan Datoh, kapten Ah Ho dan Pak Mat menunggu kedatangan
  5    kami. Mereka tersenyum mesra. Kapten Ah Ho membawa kami ke botnya. Sebelum
       itu, kami terpaksa mengangkat barangan kami dari kereta ke atas bot. Setelah semua
       barangan memancing diangkat naik ke bot, kami mengunci kereta masing-masing.
       Setelah senarai nama semua orang yang menaiki bot untuk pergi memancing diambil,
       bot pun berlepas ke Pulau Jarak pada awal pagi. Kali ini, ramai orang baru seperti
 10    Redza, Raﬁ, Rahim, Zihar dan Tapa menyertai kami. Bagi Raﬁ, ini kali pertama dia
       memancing di Pulau Jarak.

                                                 
       Perjalanan dari jeti Bagan Datoh ke Pulau Jarak mengambil masa enam jam.
       Cuaca pada pagi itu tenang. Bot yang kami naiki cukup selesa dengan kemudahan
       seperti tandas dan bilik air. Dalam perjalanan ke pulau tersebut, pelbagai aktiviti
 15    yang kami lakukan di atas bot. Ada yang tidur. Saya pula membantu Tapa menyediakan
       peralatan memancingnya. Pak Mat sibuk memasak makanan tengah hari untuk kami.
       “Mancing, mancing juga, tapi, makan dulu baru memancing,” katanya sambil ketawa.

                                                
       Setelah tiba di Pulau Jarak, kami terus [ – X – ] diri dan makan malam. Kemudian,
       kami masuk tidur. Pada pagi kedua, cuaca cukup baik. Laut tenang dan botnya tidak
20     bergoyang. Pak Mat menyediakan [ - 19 - ] untuk kami. Selepas bersarapan, kapten
       Ah Ho [ – 20 – ] kami ke tempat memancing di sekeliling Pulau Jarak. Kami mula
       [ – 21 – ]. Setelah lama menunggu, tiba-tiba joran Raﬁ bergoyang-goyang seperti
       ditarik ikan. Redza dan Rahim juga [ – 22 – ] ikan. Besar-besar belaka ikan-ikan
       tersebut! Ada yang beratnya lima kilogram, ada yang sepuluh kilogram. Setelah puas
25     memancing selama tiga hari, kami pun pulang pada hari yang keempat dengan bakul
       yang penuh dengan ikan! Tahun depan kami pasti pergi lagi untuk memancing!


                                                      Disesuaikan daripada Kembara Kail (2012)


2213-2823                                          Turn over / Tournez la page / Véase al dorso
                                                   –4–              M13/2/ANMAL/SP1/MAY/TZ0/XX/T

TEKS C


                        HUTAN HUJAN TROPIKA




           Hutan hujan tropika ialah khazanah (treasure) alam yang sangat berharga dan penting kepada
            kita. Ia membantu menjaga keseimbangan (balance) ekosistem alam sekitar. Ia menyimpan
            pelbagai khazanah yang memberi 1001 kebaikan kepada kita. Ia juga memberikan kayu balak
            dan spesimen biologi yang baru kepada alam sekitar. Hutan hujan tropika juga merupakan
   5        habitat pelbagai jenis tumbuhan seperti pokok yang tinggi, pokok bunga seperti bunga orkid,
            tumbuhan herba, rumput dan sebagainya. Bunga yang paling besar di dunia, iaitu bunga Rafflesia,
            boleh didapati di hutan hujan tropika di Malaysia. Ia juga merupakan habitat pelbagai jenis
            haiwan seperti gajah, harimau, orang utan, monyet, kangaroo, ular, burung dan banyak lagi.

           Hutan hujan tropika memenuhi hanya 12 % permukaan tanah bumi (earth). Namun, ia menjadi
 10         habitat kepada hampir 50 % hingga 90 % spesies tumbuh-tumbuhan dan haiwan di dunia.
            Ia membekalkan makanan kepada haiwan yang makan buah-buahan, bijian, bunga, daun, dan
            sebagainya.

           Hutan ini mempunyai banyak fungsi dan kepentingannya kepada manusia. Hutan hujan
            tropika membersihkan atmosfera dunia. Semasa tumbuhan menjalankan proses fotosintesis,
 15         ia menyerap karbon dioksida dan mengeluarkan oksigen. 70 % daripada bekalan oksigen
            dunia datang daripada hutan hujan tropika. Ia juga menyimpan air. Hutan hujan tropika
            menyimpan hampir setengah daripada jumlah air hujan di dunia.

           Hutan hujan tropika merupakan tempat asal kebanyakan tanaman makanan manusia dan
            haiwan. Makanan yang kita guna seharian seperti kopi, buah-buahan dan rempah berasal
 20         dari hutan hujan tropika. Hutan hujan tropika juga merupakan habitat pokok buah-buahan
            tempatan seperti durian, manggis dan rambutan. Pokok pisang, betik, mangga, nanas dan
            limau juga asalnya daripada hutan hujan tropika. Tumbuh-tumbuhan di hutan hujan tropika
            juga mempunyai nilai perubatan. Contohnya, ubat anti-Malaria, ubat untuk rawatan kanser
            serta ubat berkaitan penyakit jantung juga diambil daripada tumbuhan di hutan hujan tropika.
 25         Dikatakan satu perempat (¼) daripada preskripsi dadah dalam bidang perubatan adalah
            daripada sumber tumbuhan yang terdapat di hutan hujan tropika.

                                                                      Disesuaikan daripada Kuntum (2012)




2213-2823
                                                  –5–              M13/2/ANMAL/SP1/MAY/TZ0/XX/T

TEKS D


                      MARI MELANCONG KE JOGJA!



                                                                                
 Anda belum pernah ke Indonesia? Mahu bercuti di Indonesia?

 Kalau begitu, marilah berkunjung ke Jogjakarta! Anda pasti kagum dengan pelbagai tarikannya!
 Anda berminat dengan kebudayaan? Berkunjunglah ke Jogja, pusat kebudayaan Jawa!

 Jogjakarta lebih dikenali dengan nama Jogja. Jogja bukanlah pusat membeli-belah pakaian yang terkenal
 seperti Bandung atau sebuah kota metropolitan seperti Jakarta. Jogja adalah sebuah pusat kebudayaan.
 Itulah keistimewaan kota Jogja. Ia mempunyai pelbagai pusat seni dan kebudayaan. Terdapat pusat seni
 pertunjukan dan pusat seni tarian di Jogja. Antara pertunjukan yang diminati pelancong dan terkenal di
 Jogja ialah pertunjukan muzik gamelan dan wayang kulit serta tarian Ramayana.
 Anda pernah mendengar nama Malioboro? Tahu apa maksudnya?

 Malioboro bermaksud karangan bunga dalam bahasa Sanskrit. Ia merupakan nama sebatang jalan
 yang terletak di tengah-tengah kota Jogja. Sepanjang jalan ini penuh dengan pelbagai jenis aktiviti
 yang sangat menarik. Anda boleh melihat pelbagai jenis kraftangan yang cantik sambil menikmati
 muzik daripada pemuzik jalanan di sepanjang Jalan Malioboro ini. Cenderamata seperti barangan kayu,
 pakaian, kraftangan batik dan bahan hiasan boleh didapati dengan harga yang berpatutan.
 Anda berminat dengan sejarah? Melanconglah ke Jogja!

 Di Jogja terdapat candi-candi lama yang penuh dengan cerita-cerita misteri. Antara candi yang terkenal di
 Jogja ialah candi Prambanan dan Borobudur. Candi Prambanan dibina pada abad ke-10, dan merupakan
 candi Hindu. Bangunan candi ini empat puluh tujuh meter tingginya. Ia mempunyai senibina yang
 sangat cantik. Candi Borobudur ialah candi Buddha yang terbesar pada abad ke-9.
 Mahu menikmati keindahan alam semulajadi yang menakjubkan? Jogjalah tempatnya!

 Pantai Parangtritis adalah antara pantai yang paling terkenal di Jogja. Perjalanan ke Kaliurang, sebuah
 pekan kecil di kaki gunung berapi yang masih aktif, amat menyegarkan. Panaroma matahari terbit di
 sebalik gunung berapi atau nama Indonesianya Gunung Merapi, sangat indah. Lokasi Kaliurang yang
 terletak di kaki gunung berapi membolehkan anda menikmati udara yang sejuk dan segar.

                                                                       Disesuaikan daripada Rezeki (2012)



2213-2823
