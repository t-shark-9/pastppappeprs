M13/1/AXSLN/HP1/SLV/TZ0/XX




     22130189

SLOVENE A: LITERATURE – HIGHER LEVEL – PAPER 1
SLOVÈNE A : LITTéRATURE – NIVEAU SUPÉRIEUR – ÉPREUVE 1
ESLOVENO A: LITERATURA – NIVEL SUPERIOR – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2213-0189                                                                                 4 pages/páginas
                                                           © International Baccalaureate Organization 2013
                                                      –2–                  M13/1/AXSLN/HP1/SLV/TZ0/XX

Napišite komentar k enemu od naslednjih dveh književnih besedil:

1.

                                       Tisočšeststoti razgovor za službo

                   Pred mano stoji mlad direktor, ki me nagovori: »Pozdravljeni. Prejeli smo Vašo prošnjo za
            zaposlitev.«
                   Jaz pa se zagledam v akvarij, ki stoji levo od njegove mize. Nekaj ni v redu z njim.
                   »Pa bova kar začela.  No, usedite se.«
      5            V akvariju manjka riba. On pa se obnaša, kot da tega ne opazi. »Ste parkirali na našem
            parkirišču?«
                   »Ne. Pred vhodom.«
                   Za njim se skozi okno vidi parkirišče s pravilno parkiranimi avtomobili.
                   »S kolesom sem.«
     10            V akvariju seveda ni niti vode. Direktor s prstom drsi po mojem CV: »Ampak tukaj piše,
            da imate vozniški izpit B-kategorije.«
                   »Ja-a, avta še nimam, ampak sem zelo dinamična.«
                   Iz notranjega žepa povleče avtomobilske ključe in vpraša: »Si ga boste priskrbeli, ko ga
            boste potrebovali za službo?«
     15            »I-mam veliko prijateljev, sposodila si ga bom.«
                   Kazalec vtakne v kovinski obesek.  »Vidim, da ste hodili na tečaj italijanščine.  Zelo veliko
            sodelujemo z Italijo.  Boste zmogli rezervirati hotele po Italiji?«
                   »Bom – em, sem zelo komunikativna.«
                   Ključe zavrti okoli kazalca.  »Pred Vami je bila na razgovoru kandidatka, ki je znala tudi
     20     francoščino – «
                   Takoj se potrudim: »Zelo rada imam izzive. Em, sem tudi zelo prilagodljiva.«
                   »Zakaj pa ste v CV pustili prazno rubriko osebne lastnosti?«
                   Odprem usta –
                   Zdaj ključe s tleskom odloži na mizo.  »Prosim, pa se zdaj malo opišite.«
     25            »Sem komunikativna, dinamična in mobilna.   Aa, rada imam timsko delo in sem
            samoinciativna, ambiciozna, urejena in natančna, odgovorna, zanesljiva, prilagodljiva in
            inventivna.«
                   Akvarij na njegovi levi pa je čist in prazen.
                   »Kaj pa… že kaj razmišljate o otrocih?«
     30            Nekoliko se nagnem naprej in rečem: »Sem zelo lojaalna.«
                   »Veste, mene zanima prihodnost.«   Reče.   »Ni prihodnosti brez lastnega avtomobila.  
            Žal rabimo kandidata z lastnim prevozom.«
                   To me za trenutek pobije, potem pa izstrelim: »Kaj pa, kaj pa kakšno drugo mesto, ki ni
            vezano na avto?«
     35            Utrujeno se nasloni nazaj.  »Mi smo stabilno podjetje.  A zelo rabite službo?«
                   Prikimam in se spomnim, da sem med razgovorom premalo kimala.
                   »Vsa mesta so sicer že polna.  Samo – «  Direktor pogleda v prazen akvarij in me premeri:
            »Lahko bi bili naša nova riba.«
                   Naslednji dan sem pustila v garderobi obleko in se usedla v akvarij. To je bil moj prvi
     40     full-time job: ždela sem v akvariju in nadomeščala zlato ribico.




2213-0189
                                                       –3–                  M13/1/AXSLN/HP1/SLV/TZ0/XX

                  Glavo sem skrila med kolena, ker me je bilo strah, da se bo to komu zdelo smešno. Toda vsi
            so se vedli zelo korektno in mi niso posvečali posebne pozornosti.
                  Ko je prva zadrega minila, sem dvignila glavo in odprl se mi je pogled skozi okno, na dolgo
            parkirišče, polno praznih avtomobilov.  Direktor je sedel za mizo in okoli prsta vrtel avtomobilske
   45       ključe.  Bil je utelešenje stabilnega podjetja.
                  Svetoval mi je, naj se pred njegovimi strankami smehljam!
                  In res, od takrat so me vsi začeli jemati resno kot pravo zlato ribico: ob odhodu iz pisarne so
            mi v akvarij frcnili kovanec po evro ali dva in si pri tem očitno kaj zaželeli.  In ne vem kako – toda
            njihove želje so se res uresničile.
   50             Postala sem slavna in dobila sem nov, večji akvarij.  Ampak kaj pomeni slava brez lastnega
            prevoza.
                  Tajnica me je sicer s svojim dolgim nohtom res ščegetala po hrbtu in mi mežikala.  
            Ampak direktor je se naprej na kazalcu vrtel avtomobilske ključe in mi, ko sva bila v pisarni sama,
            razlagal o pospeških in novem dizajnu notranje opreme svojega avtomobila.
   55             Toda nekega dne je razdivjan vstopil v pisarno, vrgel avtomobilske ključe proti meni in
            preklinjal izpitne vožnje in inštruktorje in komisijo.
                  V zraku sem ulovila leteče avtomobilske ključe.  Direktor pa je hodil mimo mojega akvarija
            gor in dol.  »Ne morem in ne morem narediti vozniškega izpita.  Med izpitno vožnjo preprosto
            popustim!«
   60             V zraku sem še vedno držala ključe in pretehtavala, ali jih zavrtim okoli kazalca, ko je
            izrekel svojo željo:
                  »Rad bi že enkrat imel izpit za avto.«
                  Na jeziku sem imela srdit odgovor: »Kaj hočete od mene, jaz sem samo mala riba z izpitom
            B-kategorije!«
   65             Toda izdavila nisem nič, samo pognala sem se iz akvarija in pogoltnila najprej njegovo
            glavo, potem trup in zaprla usta šele, ko je v meni izginila direktorjeva peta. Prav grdo se mi je
            spahnilo.  Za mano je bilo parkirišče, v roki sem stiskala svoje nove avtomobilske ključe.

                                                                      Vesna Lemaić, Popularne zgodbe (2008)




2213-0189                                                       Turn over / Tournez la page / Véase al dorso
                                            –4–                  M13/1/AXSLN/HP1/SLV/TZ0/XX

2.

                                          Afrodita

                         Zeleno krila vetra je zastrlo
                         nasmeh noči, ki z njenih ustnic sije.
                         Telo kot vrtnica daljav razlije
                         se v rožni val spomina, ki ga strlo

                    5    med zvezdami bo sončevo kopito.
                         Pojoča školjka zarje je odprta.
                         O kožnata sipina, s snom otrta!
                         Oko neba, v nemir vseh dni ulito!

                         Škrlatni listi spola zadrhtijo
                   10    v samotnem žaru solze; njena roža
                         vzdrhti pod tisoč prsti sle.  Tišina

                         poljublja čas in topel veter boža
                         življenje, ki odteka.  Zvezde spijo.
                         Njen molk gori kot smrt in slast spomina.

            Brane Senegačnik, Nevihta sladkih rož, antologija slovenske poezije 20. stoletja (2006)




2213-0189
