M13/1/AXFIN/SP1/FIN/TZ0/XX




     22130079

FINNISH A: LITERATURE – STANDARD LEVEL – PAPER 1
FINNOIS A : LITTéRATURE – NIVEAU MOYEN – ÉPREUVE 1
FINÉS A: LITERATURA – NIVEL MEDIO – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2213-0079                                                                                   4 pages/páginas
                                                             © International Baccalaureate Organization 2013
                                                      –2–                    M13/1/AXFIN/SP1/FIN/TZ0/XX

Kirjoita opastettu analyysi jommastakummasta tekstistä.            Vastauksesi tulee kohdistua kumpaankiin
esitettyyn kysymykseen.

1.

                   Kun puhelimeni soi syyskuussa 2011 palattuamme Faustin esityksestä, oli kulunut
            kutakuinkin kolme vuosikymmentä edellisestä keskustelustani Sakarias Lieskan kanssa.
            Se ei estänyt häntä hihkumasta puhelimeen aivan kuin ystävyytemme olisi jatkunut katkeamatta
            kolmatta luokkaa seuranneen kesän jälkeen. Silloin emme olleet ujouksissamme edes hyvästelleet
      5     toisiamme. Tällä välin tapahtuneet äänenmurrokset, uravalinnat, menestykset ja maineet eivät
            vähääkään hidastaneet hänen purkaustaan, vaan välitön riemu uuden idean keksimisestä ja
            kyvyttömyys kuunnella vastaväitteitä olivat säilyneet niin leimallisina, ettei omista ajatuksistaan
            hurmioituneen soittajan tunnistaminen ollut vaikeaa.
                   – Jaakko, se on mahtava linna, me tehdään se linna, me käytetään ne rahat linnaan ja sä olet
     10     mun pääarkkitehti, Jaakko, pääarkkitehti…
                   Sakarias oli selvästi seurannut minun uraani. Puhuessaan ”niistä rahoista” hän myös
            oletti, että minä tiesin hänen elämänvaiheensa melko tarkalleen lehdistön ahkeran kirjoittelun
            perusteella. Olihan valtakunnan ykkösarvoituksena jo puolisen vuotta mietitty, mihin entinen
            mediamoguli seuraavaksi kiinnittäisi suunnattoman varallisuutensa – sellaisilla omaisuuksilla oli
     15     valtava kansantaloudellinen merkitys näin pienessä maassa. Ennen kuin edes ehdin vastata arvelin,
            että seuraavina vuosina tulisin jatkamaan sivistyneesti aikuisten maailmassa sitä painia, joka oli
            jäänyt ratkaisematta Sakariaksen kotikartanon elokuisella pihanurmella ennen hänen lähtöään
            Helsinkiin tulevaisuutensa edellyttämien sivistyslaitosten läheisyyteen.
                   Ääni puhelimessa oli kiihkeä, hengästynyt kuin astmakohtauksen kourissa, ja ideoita
     20     singahteli käsittämättöminä lauseenpätkinä. Jotain oli tänään löytynyt, netistä, ja jotain piti
            saada heti alulle, kustannuksista ei olisi väliä, kaikki oli selvää, piiruakaan ei saanut muuttaa,
            hän toteuttaisi vanhan unelman, se olisi kunnianosoitus, se jäisi historiaan, hän jäisi historiaan,
            tämä olisi vuosien projekti, raha ei olisi ongelma – ei, raha oli ollut hänen elämässään liian suuri
            ongelma ja nyt siitä päästäisiin. Sakarias alkoi mutisten vuodattaa hämärän filosofista suhdettaan
     25     omaisuuteensa ja sitten taas havahtui käskevään sävyynsä:
                   – Jaakko, sinäkin olet kohta rikas mies, tule heti tänne, ilmoittaudu alaovella.
                   Sain katuosoitteen, ja hän löi luurin korvaani. Olin jo riisunut pukuni, vaimoni Anu oli
            puhelun aikana pujahtanut vuoteeseen, tuolloin yksitoistavuotias poikani Juha linnoittautunut
            huoneeseensa netin ääreen ja minulla olisi ollut kiinnostava romaani odottamassa. Kuka
     30     tahansa asiakas ei olisi saanut minua liikkeelle näin erikoisella tilauksella, mutta Sakariaksen
            omaisuus, joka julkisuudessa oli arvioitu kolmeentoista miljardiin euroon, antoi selkärankaa
            soittaa iltakymmeneltä muinoin unohdetulle kaverille. Sitä paitsi, olinhan monesti maininnut
            sopivassa seurassa, että Sakarias Lieska oli vanha lapsuudenystäväni, vaikka ystävyydestä ei ollut
            jäljellä enää pienintäkään viitettä. Tämä tapaaminen korjaisi omaatuntoani vaivanneen pienen
     35     epärehellisyyden ja antaisi jatkossakin katetta tuolle kuin sattumalta lipsautetulle tiedolle.
                   Soitin taksin, sillä olin jo ottanut pari yömyssyä, ja valitsin itselleni rennot merkkifarkut
            ja kashmir-villapaidan sekä uuden, vyötäröpituisen nahkatakin, jonka olin juuri ostanut
            Pariisista. Arvelin tarpeelliseksi osoittaa pukeutumisella paitsi taloudellista riippumattomuutta
            myös epävirallista kellonaikaa sekä luottavaa toverillisuutta väliin jääneistä vuosista huolimatta.

                                                    Antti Jaatinen, Lumikuningas ja muita kertomuksia (2011)




2213-0079
                                                  –3–                   M13/1/AXFIN/SP1/FIN/TZ0/XX

      (a)   Millaisiksi kirjailija kuvaa novellinsa katkelman päähenkilöt ja heidän suhteensa?

      (b)   Millä keinoin katkelman konteksti on luotu?




2213-0079                                                  Turn over / Tournez la page / Véase al dorso
                                                    –4–                      M13/1/AXFIN/SP1/FIN/TZ0/XX

2.

                                      Aaltojen lasinvihreät laitumet

                                  Aaltojen lasinvihreät laitumet
                                  minä täällä
                                  kuin viettäisin talvea
                                  aika nukahtanut
                              5   		               syliin kuin lapsi
                                  en pääse liikkumaan
                                  en lähtemään täältä
                                  aallot meri ystävät
                                  liittoni lopullinen varma
                             10   minulta vietiin maa
                                  jäivät veneet ja laivat
                                  ja yhä yksinäisemmät
                                  			                      rannat
                                  on kuin olisin syntynyt saareen
                             15   kadottanut ajan tuntuman
                                  			                      kokonaan
                                  sanon ystäville:
                                  Tulkaa, minulla on viisi kalaa ja leipää
                                  juhlitaan elämää ja kuolemaa
                             20   suurinta hulluutta
                                  aika rientää, kiiruhtakaa!

                                                          Tyyne Saastamoinen, Tehän tiedätte ajan (1994)


      (a)   Miten runon kuvasto tukee sen sisältöä?

      (b)   Millaisia tunteita runo herättää lukijassa?




2213-0079
