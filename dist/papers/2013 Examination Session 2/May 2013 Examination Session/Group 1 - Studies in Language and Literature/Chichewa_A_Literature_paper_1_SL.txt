M13/1/AXCHW/SP1/NYA/TZ0/XX




     22130523

CHICHEWA A: LITERATURE – STANDARD LEVEL – PAPER 1
CHICHEWA A : Littérature – NIVEAU MOYEN – ÉPREUVE 1
CHICHEWA A: LITERATURA – NIVEL MEDIO – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2213-0523                                                                                   4 pages/páginas
                                                             © International Baccalaureate Organization 2013
                                                   –2–              M13/1/AXCHW/SP1/NYA/TZ0/XX

Lembani ndemanga pa nkhani imodzi yokha. Poyankha funsoli mugwiritse ntchito mafunso onse awiri
amene aperekedwa.

1.

                  “Mutatha kuyimba nyimboyi, munabwerera kwanu. Mutafika kwanu kuja munakhala mu
            gowero lanu ndipo maganizo anu onse anali pa chikwati chanu chija.
                  Kenaka adafika anyamata anzanu awiri okondana nanu, omwe adafika kudzaona
            magule omwe anali kuvinidwa usiku umenewo. Anzanuwo adayamba kukuselewulani kuti usiku
      5     umenewo simukanatha kugona chifukwa munali ndi maganizo a mawa lake. Mudangoseka.
                  Tsono anzanu aja adati kunali koyenera kuti mupite ku bala kukamwa mowa kuti
            mupeze tulo. Mudavomerezana. Mmodzi wa anzanu awiri aja anali ndi galimoto lake
            lomwe mudakwera popita kubala kuja. Munali kumwabe choncho m’kati mwa usikuwo,
            padafika mzungu ndi mkazi wake kuchokera ku Zimbabwe ndipo nawonso anali m’galimoto
     10     lofanana kwambiri ndithu ndi lija munakwera inu. Adaimitsa pafupi pompo. Naye pamodzi
            ndi mkazi wake uja adayamba kumwa.
                   Ulendo wa mzungu ndi mkazi wake uja unali wopita ku Salima. Inu mutamwa
            mudaledzera kwambiri, ndipo mudawapempha anzanu awiri aja kuti akuloleni mupite
            kukapumula m’galimoto. Mudatuluka bwino lomwe koma m’malo mokalowa m’galimoto
     15     la mnzanu uja mudakalowa m’galimoto la alendo a ku Zimbabwe aja. Sikutitu mudapusa ayi
            koma magalimotowo adafananadi kwambiri. Tsono pokhala inu phala linali m’maso
            mudangolowa n’kukhala pampando wa kumbuyo kwa galimoto la mlendo lija, inu zanu phe,
            kupha tulo.
                   Nawonso alendo aja pomwe adatauluka m’bala muja sadaganizenso zoti ayang’ane
     20     m’mbuyo mwa galimoto lawo lija. Akadavutikiranji poti anali awiri okha. Nanjinso poti
            nawo analawako pang’ono ndiye udangopsa ulendo wa ku Salima m’kati mwa usiku, inu muli
            mtulobe m’mbuypo mwa galimoto lawo.
                   M’kati mwa njira, mutapitirira kale pa Ntcheu kuchokera kuno ku Zomba mudadzuka
            pang’ono ku tulo, koma poona kuti galimoto linali kuyenda mudangoganiza kuti mudali
     25     kupita kunyumba m’galimoto la mnzanu uja. Kenako ku Lilongwe mbweee, kumbandakucha.
            Eni galimoto podzayang’ana kumbuyo aona inu muli m’tulo, nayamba kudabwa nau.
            Pamene adakudzutsani nanunso mudadabwa kuti simunali kwanu ku Zomba ayi koma
            ku Lilongwe.
                   Mudasweka mtima podziwa kuti patsikulo mudayenera kukhala kumudzi kuyembekezera
     30     kukwatitsa ukwati wanu. Kunali kosatheka kuti mubwerere ku Zomba paulendo wa mituna
            mazana awiri (200km) n’kukaipeza nthawi yokwatitsira ukwati wanu.
                   Bola mukadakhala ndi ndalama mukadaitanitsa ndege kuti ikuwulutseni mpaka ku
            Zomba koma popeza ndinu munthu wa maluzi nthawi zonse ndalama simutha kusunga ndiye
            munkangoti zunguliluzungulilu mu Lilongwe.
     35            Kumudzi kwanu anthu adayamba kukonzeka. Sadadziwe msanga kuti inu mudalowera
            ku Lilongwe. Flora bwenzi lanu sadadziwe kuti inu mudalowera ku Lilongwe. Flora adakonzeka.
            Adatchena kulikonzekera tsikulo. Anthu anu adakonzekanso.
                   Pokwera dzuwa anthu adayamba kukufunafunani. Pamenepo nkuti anthu ena atasonkhana
            kale kutchalitchi. Inde anthu akwanu posakuonani adangoganiza kuti mudagona kwa Flora.
     40     Nayenso Flora ndi anthu ake posakuonani adangoti mwagona kwanu.




2213-0523
                                                       –3–               M13/1/AXCHW/SP1/NYA/TZ0/XX

                    Zakudya zinali zitaphikidwa kale. Mbuzi ndi ng’ombe zinali zitaphedwa ndi kuphikidwa
              kale. Flora anali chikonzekere. Anthu onse anali achikonzekere kukululutirani, koma inali nkhani
              yonyansa kudera lanu pamene mnzanu wa ku ofesi adatulukira kutchalitchi alikukombera thukuta
              kudzapereka uthenga wa lamya wanu wonena kuti mwapezeka ku Lilongwe mosayembekezeka
   45         chifukwa chakuledzera kwanu.”

                                                                  P P Litete, Mkwatibwi wokhumudwa (1965)


      (a)       Ndi maphunziro anji amene mlembi akufuna kupereka kwa awerengi kudzera mwa anthu
                a mu nkhaniyi?

        (b)     Perekani maganizo anu pa za yemwe akufotokoza nkhaniyi (point of view) ndi momwe
                zikuthandizira kuti mutsatire nkhaniyi bwinobwino.




2213-0523                                                      Turn over / Tournez la page / Véase al dorso
                                                –4–                M13/1/AXCHW/SP1/NYA/TZ0/XX

2.

                                         Wandidolola Mtima

                                Wandidolola mtima Namwaliwe.
                                Ndipo ndikakuona, maso
                                anga amalenguka.
                                Mtima wanga umachita
                            5   chiphidigoliro.
                                Timilomo tako towala bwino
                                ngati mpunga
                                timasuntha wanga moyowu.
                                Namwaliwe wandidolola
                           10   mtima ndithu.
                                Chifukwa timawu tako
                                timakhala ngati Salimo
                                la ulemu mu mtima mwangamu.
                                Umati ukangomwetulira,
                           15   ine nkhongono
                                zonse zimachita dzazi.

                                Ukangowonetsa mana ako oyera bwinowo
                                mtima wanga umakankha mwazi.
                                Ndipo thupi lonse
                           20   limachita tsembwe.
                                Mkazi iwe wandidolola
                                mtima mbambadi.

                                Ndayendayenda m’dziko lonseli
                                koma wangati iwe sindinampeze.
                           25   Ndazungulira m’mayiko ena
                                njole yofanana ndi iwe sindinaipeze.
                                Kunena zoona mkazi iwe
                                wandiswa mtimawu.
                                Kukongola kwako kwathetsa
                           30   mankhalu a mtima wanga.
                                Wandidolola mtima Namaliwe.

                                                            Clement Gama, Mkwaso newspaper (2012)


      (a)   Fotokozani luso la kalembedwe limene mlembi wagwiritsa ntchito mu ndakatuloyi ndipo
            zotsatira zake ndi zotani kwa wowerenga.

      (b)   Litilitcha ndi kalilole (galasi loonera) woona za chikhalidwe cha anthu. Malinga ndi momwe
            mukumvera ndakatuloyi ndi zinthu ziti zomwe zikuyimira maganizo kapena zikhulupiriro za
            anthu pa za kukongola kwa mkazi.



2213-0523
