M13/1/AXHUN/SP1/HUN/TZ0/XX




     22130099

HUNGARIAN A: LITERATURE – STANDARD LEVEL – PAPER 1
HONGROIS A : Littérature – NIVEAU MOYEN – ÉPREUVE 1
HÚNGARO A: LITERATURA – NIVEL MEDIO – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2213-0099                                                                                   4 pages/páginas
                                                             © International Baccalaureate Organization 2013
                                                      –2–                 M13/1/AXHUN/SP1/HUN/TZ0/XX

Írjon irodalmi elemzést az alábbiak közül az egyik szövegről! Elemzésében mind a két segítő kérdésre
válaszolni kell!

1.

                                                        Oroszlán

                   A legszörnyűbb napok is kezdődhetnek vidáman.   Pácsót, a szobrászt megbízta egy
            pasaréti üzletember, hogy készítsen a háza tetejére egy oroszlánt.  Az üzletember – Borteleki Géza
            – Oroszlán jegyben született, és azt akarta, hogy a szobor ugró oroszlánt ábrázoljon.  
            A szobrász hümmögött, ez olyan hatást keltene, mondta, mintha az oroszlán az utcán sétálókra
      5     vetné magát, és statikailag is nehéz megoldani.   Lehetne tartórudat illeszteni a hasába, de így
            gombostűre tűzött bogárra emlékeztetne.   Mi lenne, ha nem ugrana az oroszlán, hanem csak
            ülne méltóságteljesen.
                   Borteleki elgondolkozott.  […]  Visszaült, és azt mondta, mi lenne, ha az oroszlán szolgálna.
                   Pácsó megdermedt, jézusom.  Nem lehetett könnyen kihozni a béketűrésből.  Gyerekkorában
     10     sokat gondolkodott egy üvegen a spájzban1: pácsó, az volt ráírva, míg aztán kiderült, hogy az
            nem „pácsó”, hanem „pác-só” – innen kapta testvéreitől a becenevét.   Igen, volt Pácsóban
            valami egészséges, mediterrán tunyaság, ami megóvta attól, hogy fölöslegesen felhúzza magát.
                   Borteleki könyörgő tartásban térdre ereszkedett, husikás kezét csuklóból begörbítette,
            a csillár felé fordította piros arcát.
     15            Nem lenne jobb inkább így?, mondta Pácsó, és ő is bemutatott egy élőképet: öleb eldobott
            labda után kap.
                   A kertész döbbenten nézett befelé a teraszról.
                   Nem, mondta Borteleki, az ő oroszlánja ne kapkodjon, csak szolgáljon, várja a
            szigorú parancsot.   Újra alázatos testtartást vett fel, ápolt kezét fölemelte, szemét kifordította,
     20     most egy kicsit lihegett is.
                   A szobrász bólintott, szóval erről lenne szó: pitiző2 oroszlán.  […]
                   Értem, mondta a szobrász, pitiző oroszlán lógó nyelvvel.  Nem kell, hogy kilógjon a nyelve.
                   Pácsó közel érezte a megoldást.  Csak egy kicsit dugja ki?
                   Borteleki kitolta a nyelvét: így, mondjuk, ejjije.
     25            A szobrász felállt.  Gondolkozik, hamarosan jelentkezni fog a tervekkel és a költségvetéssel.
                   Busszal ment át a Lánchídon.   A kőoroszlán talapzatán szemébe szökött a művész
            aranyozott neve: Marsalkó, állítólag öngyilkos lett a nyelvetlen oroszlánok miatt.   Egy gyerek
            megkérdezte az anyját, miért van odaírva, hogy „marslakó”; Pácsónak ettől fanyar jókedve
            támadt, olyan didergős jókedv, mintha tudta volna, hogy ezt az utat sose felejti el.   Átszállt a
     30     piros hetesre, és ott már olyanokat olvasott, hogy „ne álljon az ajtó elé, mert zavarja a vezetőt
            a kiáltásban”; aztán a „7-173 gyors” táblát „hét mínusz százhetvenhárom gyros” – nak látta –
            az ugyebár mínusz százhatvanhat gyros, mínusz százhatvanhat gyroson száguldanak a Blaha
            Lujza tér felé, de azt is jelentheti, hogy valaki ennyiszer nem evett gyrost, ennyi gyrosszal
            van mínuszban.




2213-0099
                                                         –3–                M13/1/AXHUN/SP1/HUN/TZ0/XX

    35              A Keletinél ide-oda dülöngélve, farát dobálva fékezett a busz a megállóban, Pácsó közeledett
              az otthonához, valójában a végzet közeledett hozzá.  Kávét tesz fel, gondolta, bekapcsolja a zenét,
              leül az asztalhoz, először lopakodó, alvó, futó, játszó, ülő – vagyis hagyományos, konvencionális
              oroszlánokat rajzol, majd jönnek a rendhagyó példányok: […], végül pedig alázatosan kuncsorgó,
              szolgáló, pitiző oroszlán, aki (vagy ami) lehetőleg hasonlít majd Borteleki Gézára.   Pácsó jó
    40        szobrász volt, fejben máris ügyes vázlatokat készített.  A következő megállónál kellett leszállnia.  
              Lila felhők torlódtak az égre, és ahogy az lenni szokott így áprilisban, már csapkodta is az eső a
              busz tetejét.  Az emberek a járdán ernyőt nyitottak, behúzódtak a kapuk alá, a szél a járdára verte
              a fáról a szirmokat.  A hatalmas ablaktörlő sikongva csapkodott jobbra-balra, úgy nyargaltak végig
              a Thököly úton, mintha a vihar elől menekülnének.
    45              Az egész nagyon gyorsan játszódott le.   A sofőr fékezni próbált, a busz megvonaglott,
              csúszni kezdett a nedves úton, és bevágódott a megállóban várakozó tömegbe.   Pácsó látta a
              sikoltó szájakat, a hadonászó karokat, a ruhabolt felrobbanó kirakatüvegébe zuhanó testeket,
              de nem hallott semmit.  Ólmos, néma, közegben fúrta magát előre.
                    Elállt az eső, a szétszaladó felhők közötti fehér hártyán átfénylett a nap.  Nemsokára kék
    50        lesz az ég, beragyogja a tavasz az utcákat, aztán majd este lesz, holdfény fekszik a tetőkre.  Az ég
              végtelen közönnyel folytatja mozgalmas, meteorológiai életét.

                                                                            Garaczi László, Gyarmati nő (2005)


1
    spájz: éléskamra
2
    pitiző: könyörög, kéreget     



        (a)      Mi a novellarészlet alaptörténete, s ennek alapján a mű üzenete?

        (b)      Elemezze, hogy milyen funkciót töltenek be a szövegben szereplő szójátékok?




2213-0099                                                         Turn over / Tournez la page / Véase al dorso
                                                   –4–                 M13/1/AXHUN/SP1/HUN/TZ0/XX

2.

                                           Élhettem volna gyönyörűen

                            Élhettem volna gyönyörűen,
                            megvolt a képességem rá,
                            hogy derűs legyen az estém és
                            egyetlen órám teltén se zokogjak.
                        5   Most hurkot dobnak rám az éjszakák,
                            vérereim torkomra csavarodnak.

                            Ha keserű vagyok, ki keserít?
                            Élem az életemet,
                            kenyér és szerető mindig kerül,
                      10    bor se hiányzik poharamból.

                            Nem vagyok elhagyatottabb, mint az izzadtan hadonászók,
                            a bádogtenyerűek,
                            a nyirkos szalmazsákon alvók.
                            Ha csavargok az országutakon
                      15    és egy falusi kocsmában
                            rákönyökölök a pultra,
                            nem írják elő törvények, hogy
                            ottmaradjak-e végleg,
                            vagy virradatkor
                      20    nekivágjak az országutnak újra.

                            Élhettem volna gyönyörűen,
                            de a madarak tenyeremben költik ki fiókáikat,
                            s az utakat
                            valaki lábamhoz kötözte.
                      25    Élhettem volna gyönyörűen,
                            de most a házak énbennem épülnek
                            és dübörögve énbennem dőlnek össze.
                            Valaminek az eszköze vagyok,
                            mindig magamon érzek egy égő, nagy szemet,
                      30    s hányódom erre-arra, pedig
                            élhettem volna gyönyörűen.

                                                              Ladányi Mihály, Csillagok kutyaláncon (1970)


      (a)   Milyen életérzést fogalmaz meg a költő a versben?

      (b)   Milyen alakzatok (ismétlés, ellentét) teremtenek szerkezeti és gondolati kapcsolatot a verssorok
            és a mű egésze között?




2213-0099
