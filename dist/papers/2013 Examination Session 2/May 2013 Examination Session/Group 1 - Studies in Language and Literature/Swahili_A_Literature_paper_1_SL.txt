M13/1/AXSWA/SP1/SWA/TZ0/XX




     22130199

SWAHILI A: LITERATURE – STANDARD LEVEL – PAPER 1
SWAHILI A : LITTéRATURE – NIVEAU MOYEN – ÉPREUVE 1
SWAHILI A: LITERATURA – NIVEL MEDIO – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2213-0199                                                                                   5 pages/páginas
                                                             © International Baccalaureate Organization 2013
                                                     –2–                 M13/1/AXSWA/SP1/SWA/TZ0/XX

Andika uchambuzi kuhusu kifungu kimoja kati ya hizi. Ni lazima kuzingatia maswali mawili uliyotolewa
kama mwongozo kwenye jibu lako.

1.

                   Tulikuwa darasani tukisoma somo la Kiswahili kulipozuka kioja.  Mapembe, kijana mkaidi
            aliyechukua somo la Kiswahili aliamua kuvuka mipaka.   Hakufanya zoezi la mwalimu na
            alipoulizwa kuelezea sababu aliota ukali wa pilipili.”  Sitaki kusoma Kiswahili!  Hii ni lugha ya
            matopasi tu na mimi sikusudii kuwa topasi!  “Alijibu.”
      5            Maneno yake yalikuwa na ncha kali.   Sote tuliangua kicheko darasani kwa sababu ya
            ujasiri wake.  Hata hivyo, tulimuona mjinga na kwa hakika alikuwa mjinga.  Wenyewe tulikuwa
            kibindoni na faida za Kiswahili na hivyo aliyefanya uamuzi wa kijinga kama yeye hatukuwa
            na budi kumuacha aliwe na ujinga.   Wajinga ndio waliwao.   Kwa kuhofu hasira za mwalimu,
            Mapembe alichomoka darasani kama chui aliyekuwa mawindoni.  Hatukumfuata.  Tuliendelea na
     10     kipindi chetu kama kawaida huku mada ya kipindi ikibadilishwa kutoka vivumishi hadi kwenye
            umuhimu wa lugha ya Kiswahili maishani.
                   Kwa wengi wetu tulifahamu fika utamu wa lugha, tulitaja dhima hiyo hata mwalimu
            akashtuka.   Si kufundisha, si kutunga nyimbo na michezo ya kuigiza, si kuhariri, si uhatibu,
            si uandishi bali tulifahamu kwamba lugha hiyo ilikuwa na umuhimu mkubwa kuunganisha jamii
     15     yetu na kutupa kitambulisho aula kama taifa tunapokuwa ughaibuni.
                  Aibu ya kurudi shuleni kukabiliana na mwalimu wa Kiswahili ilimkamba Mapembe koo na
            kuzuia safari yake ya kurudi shuleni humo.  Alitafuta shule nyingine alikosomea hadi alipomaliza
            masomo yake ya shule ya msingi.  Aliendelea na masomo yake hata akamaliza shule ya upili.  
            Somo la pekee alilopita lilikuwa somo la hesabati japo asingeweza kwenda chuoni kwa sababu ya
     20     kufeli masomo mengine.  Alilia ngoa akalaumu mfumo wa elimu lakini asingeweza kuukata kwa
            hivyo hakuwa na budi kuubusu.
                  Jumamosi moja alikuwa katika pita pita zake za kutafuta vibarua aliposhtukia akibisha ofisi
            ya Mwaoni.   Mwaoni alikaa dawati moja naye shule yake ya kwanza na sasa alikuwa mhariri
            wa vitabu katika shirika moja maarufu.  Mapembe alipomwona, alishusha pumzi ya matarajio.  
     25     Alijua taifa lake lilikuwa na uraibu wa “umjuaye nani?” na kwa kuwa yeye alimfahamu Mwaoni
            aliiona kazi mikononi mwake.
                   “Nikusaidieje sasa?”  Mwaoni aliuliza.  “Kazi rafiki yangu,” Mapembe alijibu.  Sijui maneno
            yake yaliamsha nini katika fikira za Mwaoni, nilichosikia ni kicheko kikubwa cha kejeli kikimtoka
            Mwaoni.  Alicheka kama mwehu.  Badala ya kutoa jibu aliangalia saa yake akapata ni saa tatu na
     30     robo asubuhi, wakati wa kuanza kwa kipindi cha kurunzi ya lugha kwenye radio faulu.
                  Kurunzi ya lugha kiliongozwa na mtangazaji mmoja maarufu Issa Mkambe.   Mapembe
            alipoisikia sauti tu alitambua moja kwa moja kwamba yule alikuwa Mkambe, yule yule waliocheza
            naye kandanda shule ya kwanza.  Bwana huyu alilemewa.  Kilichomshtua hata zaidi ni mshahara
            wa nusu millioni aliouweka kibindoni Mkambe.   Mapembe alilemewa.  Alitamani kulia lakini
     35     machozi hayakumtoka.   Mwaoni (mhariri wa Kiswahili), Mkambe (mtangazaji wa Kiswahili)
            Pima (mtunzi wa michezo ya kuigiza) na Zainabu (mwimbaji wa taarabu).  Zilikuwa habari za
            kumliza Mapembe.  Alilia lakini kilio chake kilikuwa cha mdharau biu hubiuka.




2213-0199
                                                   –3–               M13/1/AXSWA/SP1/SWA/TZ0/XX

                   Bila ya kuendelea na mazungumzo zaidi, aliondoka ofisini mwa Mwaoni taratibu huko
            miguu yake ikiwa mizito kama nanga.   Machoni alikuwa akifutafuta machozi.   Kilio cha
   40       ndani sasa kilikuwa kimetoka nje.  Baada ya mwezi mmoja hivi, Mapembe alirudi ofisini mwa
            Mwaoni.   Mara hii alikuwa na uamuzi maalum.  Alitaka kusaidiwa kupata kazi yoyote iwayo.  
            Mwaoni hakumvunja moyo.  Alimtuma kwenye idara ya kupakia vitabu kwenye lori.  Hii ingemlipa
            shillingi elfu tano kila mwezi.  Alipofanya kazi kwa mwezi mmoja, Mapembe alimwendea Mwaoni
            na ombi jipya.  Aliandika ujumbe kwa karatasi na kumpa Mwaoni.
   45              “Nisaidie.  Nataka kurudi shule nikasome Kiswahili,” ujumbe ulisema.
                   Mwaoni alipomtazama machoni, machozi yalikuwa yakimtoka njia mbili, alikuwa
            katika kilio.
                   Kilio hicho kilikuwa awamu nzuri kwake kujifunza ukweli kuwa anayepuuza usuli wake ni
            adui wa hatima yake mwenyewe na mwacha kiwi hanacho na chema kimpotelee.

                               Joseph Mwamburi na Henry Indindi, Kurunzi ya insha darasa la 6 –8 (2011)


      (a)     Onyesha vile mwandishi anavyotumia mbinu ya sadfa katika kutekeleza maudhui yake.  
              Tumia mifano mwafaka kutoka kwenye kifungu hiki.

      (b)     Jadili vile sifa za wahusika zinavyochangia katika kuendeleza lengo kuu la mwandishi na
              uonyeshe jinsi majina ya majazi yanavyofanikisha kazi ya mwandishi.




2213-0199                                                  Turn over / Tournez la page / Véase al dorso
                                   –4–               M13/1/AXSWA/SP1/SWA/TZ0/XX

2.

                          Kheri Upate Nambiya

                 Kwa wangu alo moyoni, kiyangazi na masika
                 Nanena ya mtimani, bila ya kufedheheka
                 Pendo la tangu zamani, lipate kueleweka
                 Na kama nina kasoro, kheri upate nambiya.

             5   Ni wangu moyo waliya, ukinena ya mahaba
                 Mahaba kanivamiya, moyo wangu kuukaba
                 Hadi kanilazimiya, nifichuwe langu huba
                 Na kama nina kasoro, kheri upate nambiya.

                 Sitaki uje ropoka, porojo ukazitiya
            10   Habari sije ponyoka, waja wakatangaziya
                 Heshima ikanitoka, hadhi ukanishushiya
                 Na kama nina kasoro, kheri upate nambiya.

                 Hino siri ni ya weye, usimwambie mwengine
                 Nataka weye na miye, asiwe kati mwengine
            15   Ndiwe unipendezaye, hakuna mja mwengine
                 Na kama nina kasoro, kheri upate nambiya.

                 Utulize wangu moyo, wahaka kuniondowa
                 Mawazo niliyo nayo, yanigeuza mtawa
                 Tiba nipa wako moyo, wala sitie madawa
            20   Na kama nina kasoro, kheri upate nambiya.

                 Uza hata na wa kale, ni lini wakati upi
                 Vitaze vishindikile, mahaba kwa mbinu zipi
                 Ni lipi lijile mbele, ya mahaba nena lipi?
                 Na kama nina kasoro, kheri upate nambiya.

            25   Mbona wanipa mashaka, ewe wangu wa moyoni
                 Na ndivyo nahangaika, huku nawe hunioni
                 Vichakani namulika, kajifita sikuoni
                 Na kama nina kasoro, kheri upate nambiya.

                 Mhariri wa tabiya, zako nimezihariri
            30   Nionele zavutiya, nikazitiya muhuri
                 Nazo kanipendezeya, ndipo katunga shairi
                 Na kama nina kasoro, kheri upate nambiya.




2213-0199
                                                 –5–                M13/1/AXSWA/SP1/SWA/TZ0/XX

                               Nitabakiya weleni, japo unikataliye
                               Nikangiya mashakani, punguwani nibakiye
                         35    Taingiya ukatani, raha inipungukiye
                               Na kama nina kasoro, kheri upate nambiya.

                               Nijibu pasi kusita, majibu upate tuma
                               Kabla mwiya kupita, raha yangu ikakoma
                               Nikachoshwa na kuteta, mtoni nikajitoma
                         40    Na kama nina kasoro, kheri upate nambiya.

                              Mwiti-O-M’Marete, Pepo Nne: Diwani Ya Malenga Wa Mlima Meru (2009)


      (a)   Onyesha mpangilio anaoutumia mwandishi katika shairi hili na uonyeshe jinsi anavyofaulu
            kuwaridhisha na kuwatosheleza wasomi wake.

      (b)   Jadili jinsi mwandishi anavyofaulu kupitisha ujumbe wa mahaba (mapenzi) huku ukitoa maoni
            yako kuhusu jinsi mitindo anayoitumia inavyofanikisha au kutofanikisha upitishaji wa ujumbe.




2213-0199
