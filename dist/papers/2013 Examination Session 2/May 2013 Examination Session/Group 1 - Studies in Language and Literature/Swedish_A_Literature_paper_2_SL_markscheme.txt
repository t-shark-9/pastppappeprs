M13/1/AXSWE/SP2/SWE/TZ0/XX/M




         MARKING NOTES
   REMARQUES POUR LA NOTATION
    NOTAS PARA LA CORRECCIÓN

                    May / mai / mayo 2013

        SWEDISH / SUÉDOIS / SUECO A:
         LITERATURE / LITTÉRATURE /
                LITERATURA

                       Standard Level
                       Niveau Moyen
                        Nivel Medio

                  Paper / Épreuve / Prueba 2



7 pages/páginas
                              –2–        M13/1/AXSWE/SP2/SWE/TZ0/XX/M




These marking notes are confidential and for the exclusive use of
examiners in this examination session.

They are the property of the International Baccalaureate and
must not be reproduced or distributed to any other person
without the authorization of the IB Assessment Centre.
                                              –3–          M13/1/AXSWE/SP2/SWE/TZ0/XX/M


Dramatik

1.   En acceptabel upp till bra uppsats lyckas på ett hyfsat sätt identifiera några i sammanhanget
     relevanta scenanvisningar och visa något så när övertygande hur dessa bidrar till
     presentationen av temat/temana i verken.

     I en bra upp till utmärkt uppsats lyckas eleverna med väl valda exempel bland pjäsernas
     scenanvisningar mycket övertygande visa hur dessa bidrar till presentationen av temat/temana
     i verken.


2.   En acceptabel upp till bra uppsats visar en relevant förståelse av det som är de tre
     grundstenarna i de flesta dramer. Eleverna visar också något så när tillfredsställande hur
     minst två dramaförfattare har hanterat dessa element. Dessutom förväntar man sig något om
     hur hanterandet av dessa tre grundstenar påverkat helhetsintrycket av verken.

     I en bra upp till utmärkt uppsats visar eleven med övertygande exempel på en utmärkt
     förståelse av de tre grundstenarna och inte minst hanteringen av dessa. Dessutom följs detta
     upp med en övertygande framställning av hur helhetsintrycket påverkats av hanteringen av de
     tre viktiga enheterna tid, rum och tema.


3.   I en acceptabel upp till bra uppsats förmår eleven på ett övertygande sätt visa hur de lästa
     verken lyckats förmå läsaren att identifiera sig med karaktärerna och/eller temat i pjäserna,
     de exempel som eleven tar fram ur verken bidrar till detta. Dessutom lyckas eleven visa hur
     denna identifiering bidrar till helhetsintrycket av verken.

     I en bra upp till utmärkt uppsats kännetecknas de exempel som används av att de helt
     övertygar läsaren om styrkan i identifieringsförmågan med karaktärerna och/eller temat
     i verken samt vilken effekt detta haft på helhetsintrycket av verken.
                                               –4–          M13/1/AXSWE/SP2/SWE/TZ0/XX/M


Lyrik

4.   I en acceptabel till bra uppsats försöker eleven med relevanta exempel visa hur poesi kan
     uttrycka något som inte går fram via det vanliga språket. Eleven diskuterar på ett rimligt sätt
     hur poetiska, språkliga drag i dikterna förmår förmedla känslor och idéer som det vanliga
     språket inte alltid kan klara av.

     I en bra till utmärkt uppsats kännetecknas ovanstående resonemang, inklusive välvalda
     exempel, av en elegant och uttömmande framställning.


5.   I en acceptabel till bra uppsats lyckas eleven hitta några relevanta exempel på hur symbolik
     kan användas som ett medel att fördjupa läsarens upplevelse av dikterna.

     I en bra till utmärkt uppsats hanteras användningen av symbolik på ett insiktsfullare sätt,
     och de välvalda exemplen bidrar på ett tydligare vis till att övertyga läsaren om riktigheten
     i elevens argumentation.


6.   I en acceptabel till bra uppsats visar eleven upp en relevant förståelse av stildrag som till
     exempel interpunktion och kan applicera detta på de valda dikterna. Dessutom kommer
     eleven med lämpliga exempel på hur författarens utnyttjande av stildrag som bland annat
     interpunktion påverkar läsarens uppfattning av innehållet i dikterna.

     I en bra till utmärkt uppsats kännetecknas ovanstående av en elegantare struktur och en
     framställning som går mer på djupet och därmed är mer övertygande.
                                               –5–           M13/1/AXSWE/SP2/SWE/TZ0/XX/M


Noveller

7.   I en acceptabel till bra uppsats visar eleven en relevant förståelse av begreppet bifigur och de
     exempel på dessas påverkan på framställningen av huvudfiguren känns om inte helt
     övertygande så åtminstone relevant.

     I en bra till utmärkt uppsats presenteras bifigurernas betydelse i verken, och framför allt
     betydelsen för läsarens bild av huvudfiguren, av mycket övertygande exempel och dessa
     fungerar vidare elegant i elevens argumentation.


8.   I en acceptabel till bra uppsats hanterar eleven på ett relevant sätt både öppningen och
     avslutningen i de valda verken. Elevens definition av öppning och avslutning känns också
     relevant i sammanhanget, liksom analysen av stilmedel. Vidare framgår det tydligt vilken
     vikt eleven fäster vid framställningen av dessa, också med tanke på hur de används
     i novellens helhetskomposition.

     I en bra till utmärkt uppsats kännetecknas framställningen förutom av en god struktur och
     elegans i framställningen av ett mer nyanserat resonemang vad gäller aspekterna ovan.


9.   I en acceptabel till bra uppsats görs en övertygande distinktion mellan begreppen i frågan.
     Dessutom kännetecknas resonemanget, inklusive en analys av stilmedel, framför allt av en
     relevant hantering av ”klassiska motiv” och ”eviga teman”. Vidare ställs hanteringen av
     dessa i en acceptabel relation till det begränsade utrymmet i en novell.

     I en bra till utmärkt uppsats är det framför allt de välvalda exemplen och den eleganta
     framställningen av den övertygande argumentationen som faller läsaren i ögonen.
                                                –6–           M13/1/AXSWE/SP2/SWE/TZ0/XX/M


Non-fiction: Biografier, självbiografier, essäer, reseskildringar och reportage

10.   I en acceptabel till bra uppsats visar eleven på en relevant hantering av begreppet ”tid” i de
      valda verken. Så kan förutom hanteringen av den uppenbara kronologin i verket också sådant
      som till exempel tempo och spänning kommenteras. Eleven både undersöker och jämför hur
      tidsbegreppet i stort hanterats i de valda verken och de exempel ur verken som anförs
      känns relevanta.

      I en bra till utmärkt uppsats lyckas eleverna med i relation till frågan välvalda exempel och på
      ett uttömmande sätt i en elegant uppbyggd och välskriven text både undersöka och jämföra
      minst två non-fictionverk.


11.   I en acceptabel till bra uppsats lyckas eleven på ett någorlunda övertygande sätt via relevanta
      exempel visa hur författarna gått till väga för att framhäva betydelsen av speciella möten eller
      träffar i sina verk.

      I en bra till utmärkt uppsats kännetecknas det ovanstående dessutom av mer övertygande
      exempel och en mer djuplodande och elegantare framställning.


12.   I en acceptabel till bra uppsats försöker eleven någorlunda övertygande med relevanta
      exempel ur verken instämma i eller bemöta påståendet i frågan.

      I en bra till utmärkt uppsats kännetecknas svaret förutom av ovanstående dessutom av ett mer
      nyanserat och mer djuplodande resonemang, framställt i en snygg och välskriven form.
                                                –7–           M13/1/AXSWE/SP2/SWE/TZ0/XX/M


Romaner

13.   I en acceptabel till bra uppsats lyckas eleven med relevanta exempel ur minst två av de
      romaner som studerats på ett rimligt sätt visa hur författarna använt sina karaktärer och
      relationerna dem emellan för att förstärka hanteringen av böckernas tema(n).

      I en bra till utmärkt uppsats är valet av karaktärer, och exempel ur skildringen av förhållandet
      mellan dessa, gjorda på ett övertygande sätt och i en framställningsform som präglas av
      elegans också vad gäller språket. Inte minst övertygar exemplen som led i elevens
      argumentering för hur presentationen av verkens tema(n) förstärks tack vare interaktionen
      mellan verkens karaktärer.


14.   I en acceptabel till bra uppsats försöker eleven presentera en relevant definition av begreppet
      ”sociala frågor”. Vidare framgår det i uppsatsen i vilken utsträckning, och med vilken
      betydelse för helhetsintrycket, dessa sociala frågor behandlas.

      I en bra till utmärkt uppsats övertygar definitionen av begreppet ”sociala frågor” och de
      exempel ur minst två av verken som eleven presenterar präglas av djuplodande förståelse av
      verken och dess tema(n). Vad gäller elevens uppfattning om hur hanteringen av de sociala
      frågorna påverkar helhetsintrycket av verken så presenteras denna på ett både övertygande
      och elegant sätt.


15.   I en acceptabel till bra uppsats definierar eleven begreppen ”överraskande passager och
      vändningar” på ett acceptabelt sätt, och de exempel som framförs ur de verk som används
      känns något så när övertygande. Eleven försöker vidare tydligt visa hur de exempel som valts
      förmår hålla läsarens intresse vid liv, eller så används hänvisningarna till verken för att visa
      att påståendet inte stämmer.

      I en bra till utmärkt uppsats är hanterandet av det inledande påståendet mer nyanserat och
      byggt på välvalda exempel som visar på förståelse av verken på djupet. Hänvisningarna till
      verken används vidare i en övertygande argumentation kring sanningshalten i uppgiftens
      inledande påstående.
