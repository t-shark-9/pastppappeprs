N13/1/AXSIS/SP1/SSW/TZ0/XX




     88130183

SISWATI A: LITERATURE – STANDARD LEVEL – PAPER 1
SISWATI A : Littérature – NIVEAU MOYEN – ÉPREUVE 1
SISWATI A: LITERATURA – NIVEL MEDIO – PRUEBA 1

Friday 8 November 2013 (morning)
Vendredi 8 novembre 2013 (matin)
Viernes 8 de noviembre de 2013 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




8813-0183                                                                                   4 pages/páginas
                                                             © International Baccalaureate Organization 2013
                                               –2–                 N13/1/AXSIS/SP1/SSW/TZ0/XX

Bhala lucwaningo lwesicephu sinye kuphela. Imphendvulo yakho itsintse yomibili lemibuto lonikwe
yona lekhomba indlela.

1.

                                    Inkondlo Inhlonipho Nelutsandvo

                            Uyakhala LaNdlovu, utsi
                            tidziya setiyamesindza.
                            Intfutfu seyiyamphandla
                            bomake tala sebayamgongonya,
                        5   Nalamanti lake agcwala umfula sekatala bantfwana
                            Nelilanga lasebusika

                            Inhlabatsi yalaNdlovu ayiyivundzisi imbewu

                            Maye bekukuhle itolo
                            Emehlo latfwele imiphefumulo ahlangana.
                       10   Tadzilika tinkhanyeti tatsi
                            “chuzu, baganephi bona bangakaganani?’’
                            Atsela nemagwava atsi
                            “Wotani phela titsandvwa
                            Nitophila phasi kwemtfunti wetfu.’’
                       15   Tachutjwa tinkhomo tatsi
                            “Siyakhuleka kaNdlovu.’’

                            Maye bekukuhle itolo

                            Labhubha litsemba,
                            Labhubha neminyaka
                       20   Washona gozolo,
                            Washona netetsembiso taka Ndlovu
                            Batalwa bomzala,
                            Batalwa batukulu baka Ginindza
                            Tavuka tibaya.

                       25   Tavuka netimvu talaNdlovu
                            Nangu namuhla utfwele tishumba takhe
                            Netinyembeti setewuka nalowo mfula.

                            Livi lalaNdlovu liyahleba litsi

                            “sthandwa sami,
                       30   nangalinye, leticatfulo tami tigcokwe nguwe,
                            bengingeke ngikulahle.’’

                            sithandwa sami.
                                                     Bonsile Nxumalo, Inhlonipho Nelutsandvo (2012)

8813-0183
                                              –3–                 N13/1/AXSIS/SP1/SSW/TZ0/XX

      (a)   Umgca 1 kuya kumgca 6, nemugca 18 kuya ku 24 itsintsa tigaba letimbili emphilweni
            yasemendvweni yalomlingisi wemfati kulenkondlo. Ase ukhombe phindze futsi ucoce
            ngalendlela letisetshentiswe ngayo titfo letikhuluma ngesimo semphilo yemendvweni
            yalomake lokukhulunywa ngaye kulenkondlo kuletigaba letimbili.

      (b)   Ase uhlole kusetshentiswa kwekuphindzaphindza emagama noma tijucu tsite temusho usho
            nekutsi loku kuphindzaphindza kukusita njani ekucondzeni lena nkondlo.




8813-0183                                             Turn over / Tournez la page / Véase al dorso
                                                         –4–                   N13/1/AXSIS/SP1/SSW/TZ0/XX

2.

                                                            Indzaba

                       Dvuba ngale kulolunye luhlangotsi naye ucabanga ngekungabi khona kwemkakhe
                lapha ekhaya. Lesimo lapha ekhaya simenta afikelwe kutisola kutsi abemvumelelani lomfati
                kutsi abashiye nenhlupheko lengaka. Kona ufundza ufundzani ngoba utawubuya agungubele
                afile ati kutsi sebayalingana ngeticu, kantsi akati kutsi kuye njengaDvuba lokweticu layokulandza
      5         kwebunesi akusilo lutfo. Sisindvo sako nekuhlonipheka kwako kuye akufanani naletakhe
                ticu tekugcina emabhuku. Noma ticu tingalingana yena angeke ahlulwe ngumfati nobe ngabe
                uhlakaniphe kwani. “Bayakhohlwa laba kutsi indvodza iyinhloko leyadalwa kucala umfati
                weta muva.” Sekuphahluka Dvuba angakacapheli kutsi sewukhiphela imicabango yakhe
                ngaphandle.
     10                Sonkhe wabuka uyise amangele. “Babe wakhuluma wedvwa sekunjani? Bayahlupha nalaba
                losebenta nabo, bekwenteni-ke namuhla?”
                       “Ungangibuta mntfwanami ngoba badlala ngami laba? Ngidzinwa ngulokuhlebana kwabo,
                baphindze bakhulumele futsi.”
                       “Ngihlale ngisho babe kutsi ungabonaka labantfu, batakubulalisa inhloko. Bantfu vele
     15         abafanani nguloyo ukhuluma ngendlela yakhe ente tintfo ngeyakakhe indlela, nawubanaka
                babona kutsi loku labakukhulumela kona kukuvisa buhlungu bayajabula bachubeke bakuvise
                buhlungu kakhulu kunakucala.”
                       “Ucinisile ndvodzana vele bantfu abafanani.”
                       “Kepha noma kungatsiwa bomake bayahlebana benta lokwa nalokwa mine ngiyamtsandza
     20         wami make, wehlukile.”
                       “Wehluke ngani unyoko ngobe naye ngumfati njengalabanye?”
                       “Make akanaso sikhatsi saletinganekwane letingasiti muntfu.”
                       Dvuba aphonse luhleko ngelembodlomane yakhe yelivi.



                                                                      Msibi Thembekile, Khulumani Sive (2001)


          (a)     Incenye yalesicaphe, empeleni indzima yonkhe yekucala iveta imizindlo yaDvuba ngetaba
                  temkakhe. Liningi lengcogco liveta Sonkhe akhuluma neyise ngenina. Manje ke, njengobe
                  labalingisi lababili baphishaneke ngemuntfu munye, yini wena lokukhandza kugcamile
                  ngelulwimi lolusetshentiswa ngulabantfu lababili – indvodza ngemkayo umfana ngenina?

          (b)     Ase ukhulume ngebudlelwane Dvuba lanabo naye ucobo lwakhe, lanabo nemkakhe, lanabo
                  nendvodzana yakhe. Bufakazi buni lobukhomba kutsi bungekho bemkakhe abukamphatsi
                  kahle nani nani Dvuba?




8813-0183
