N13/1/AXTUR/SP1/TUR/TZ0/XX




     88130211

TURKISH A: LITERATURE – STANDARD LEVEL – PAPER 1
TURC A : Littérature – NIVEAU MOYEN – ÉPREUVE 1
TURCO A: LITERATURA – NIVEL MEDIO – PRUEBA 1

Friday 8 November 2013 (morning)
Vendredi 8 novembre 2013 (matin)
Viernes 8 de noviembre de 2013 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




8813-0211                                                                                   5 pages/páginas
                                                             © International Baccalaureate Organization 2013
                                                      –2–                  N13/1/AXTUR/SP1/TUR/TZ0/XX

Verilen pasajlardan biri hakkında yönlendirilmiş edebi analiz yazınız. Yanıtınız verilen iki yönlendirici
sorunun yanıtını da içermelidir.

1.

                   Annem babam olacak insanlar bir trafik kazasında öldüler. Pek üzülmedim. Beni anneanneme
            bırakıp davetli oldukları bir akşam yemeğine gidiyorlardı. Bıraktıkları yerde kaldım. Bazen
            ne uzun yemekmiş diye düşünüyorum, sanki dönecekler de üç sene süren yemeği anlatacaklar,
            yiye yiye yüz elli kilo olmuş olacaklar Allah bilir. Kendini kandırmaca, en sevdiğim oyun.
      5     Yoksa bizim arabanın hurdasını da gördüm, girdiği kamyonun altında akordeona dönmüş.
            Hurdacıdan iki bin lira aldık. Anneannem “O para harcanmaz,” dedi. Ramazanda fitre verdiği,
            kendisinden on yaş genç ihtiyar bir teyze vardı, yarı sağır, ona verdi.
                   Aradan çok uzun zaman geçti, çok büyüdüm, onları özledim mi? Daha çok geceleri.
            Öfkeyle sıvanmış bir özlem. Bazen sinirden mi gözlerim doluyor, sevgiden mi, özlemden
     10     mi, yoksa nostalji ihtiyacından mı bilemiyorum, herhalde alışkanlıktandır deyip uyuyorum.
            Beni bu çıkmazdan Yasemin kurtarabildi, o da düşünmek için biraz süre istedi. Yedi sene önce.
            Bazen amma uzun düşündü diye düşünüyorum, daha çok gün batımlarında. Sadece gittikleri
            şehrin ismini biliyorum oysa. Dediğim gibi, kendini kandırmadan yaşamanın ne anlamı var.
            Çıplak gerçekler kimi tatmin edebilir ki? Bir derviş ya da manyakoğlumanyağın teki değilseniz
     15     olayları küçültmeden ya da büyütmeden, oldukları gibi kabul ederek yaşayamazsınız.
                   Anneannemin en önemli özelliği ölmemesi. Geçirdiği hastalıların haddi hesabı yok,
            her türlü badireyi atlattığından olsa gerek hayatta kalma sanatını çok iyi biliyor. Dolabın yanında
            otuz tane ilacı var, hangisini neden aldığını tam olarak bilmiyorum. Sadece aynılarından
            içmemesine dikkat ediyorum. Bir gün bütün bu ilaçların plasebo etkisinden başka bir esbabı
     20     mucibesi yoktur diye düşündüm, onların yerine değişik renklerde bonibonlar verdim. Öyle değilmiş.
            Sahiden hastalandı, beni rahmetli dedem Rüstem bey zannetti. Bir duvardaki fotoğrafa baktım
            bir de kendime. İçten içe korktuğum, fazla bakmamaya çalıştığım bir fotoğraftı o, dedem de olsa,
            yirmi beş sene önce ölmüş birinin siyah beyaz fotoğrafı sonuçta. Anneannem beni o fotoğraftaki
            adamla karıştırıyorsa harbiden hastalanmış demekti. Elini tuttum, buz gibiydi, evdeki bütün
     25     battaniyeleri attım üstüne, yeni döşettiğim kaloriferleri sonuna kadar açtım, ayaklarını ısıttığı
            elektrik sobasını da tuttum yüzüne, böylece ısınıp hayata döndü. Sonra bir daha denemedim bunu.
            Çünki anneannem beni bu hayatta anlayan tek kişi, başımı yaslayabileceğim en yumuşak yastıktan
            daha yumuşak bir insan ve tek bir siyah saçı yok.
                   Bütün ev ödevlerimi beraber yapıyoruz. Bana ödev verildiğinde anneannem kendine verilmiş
     30     gibi sorumluluk duyuyor. Geçen sene matematikten çaktık. Fonksiyonlar zor geldi, çıkamadık
            işin içinden. Veli toplantısına beraber gittik. Çünki her yere beraber gideriz. Anneannem matematik
            hocası olan yeni mezun kızcağızı bir köşeye sıkıştırdı, “Matematik hocası sen misin?” diye sordu.
                   “Evet, teyzeciğim.”
                   “Sen ne biçim öğretmensin …! Bu kadar zor ödev verilir mi manyakoğlumanyak …”




8813-0211
                                                     –3–                 N13/1/AXTUR/SP1/TUR/TZ0/XX

   35               İhtiyarlığın güzel yanı şu, ağzına geleni söyleyebiliyorsun, insanlar sadece gülüyor.
              Çocukluk zor bu açıdan, bir küfredeyim diyorsun, herkes kaşlarını çatıyor. Anneannem bir
              toplum düşmanı esasında. Ben, anneannemle toplum arasındaki tampon bölgeyim. Çarşıda,
              pazarda, her yerde. Bana ne kadar yumuşaksa başkalarına o derece sert. Bu durum da hoşuma
              gitmiyor değil. Yufka yürekli bir insan olsa beni de o yüzden seviyor herhalde derdim,
   40         başka insanlardan bir farkım olmazdı o zaman. Anneannemin sevgisini tek insan üstünde
              toplayabilme gücü var. Sevgiyi yüzeysel olarak dağıtacağına bir noktada yoğunlaşabiliyor.
              Sevebilme kapasitesi aynı kapasite, sadece sevilen insan için daha yoğun, daha etkili.
              Buna da saygı duymak lazım.

                                      Emrah Serbes, “Anneannemin Son Ölümü”, Erken Kaybedenler (2009)


      (a)       Bu alıntının başlığı olan “Anneannemin Son Ölümü” metin içinde nasıl örneklenmiş?

        (b)     Dil, betimleme ve/veya diyalog okuyucuda belirli duyguları uyandırmak için yazar tarafından
                nasıl kullanılmış?




8813-0211                                                    Turn over / Tournez la page / Véase al dorso
                                –4–                   N13/1/AXTUR/SP1/TUR/TZ0/XX

2.

                     Hüzün Adlı Kızçocuğuna

                 Yavrucuğum annen seni
                 Yerleştirdiğinde içine
                 Bakla tarlasında ipekten bir sarı ottu

                 – Bir ağacın üzerinde izlerdim onu
             5   Üzerinde kundak bezi mi
                 İlkokul önlüğü mü belirsiz giysisi
                 Altında çiçek sapları bir çift eğri bacak
                 Beyaz yakasının ortasında uysal başı papatya –

                 Bir avuç su damlasıydı
            10   Güneş ve rüzgarla
                 Altın oldu

                 Annen özgürlüksüz bir dünyada yaşadı yavrucuğum
                 Saçları kesildi
                 Anahtarı yalnız kendisinde olan bir evi hiç olmadı
            15   Belki bundan, sessizlik ve geceden korktu

                 Bir çocuğu oldu kendinden uzak
                 Kardeşin erkekti ama tıpkı annesi
                 Bakışları ezik ve yumuşak
                 Sesi kedi sızlamaları
            20   Düşlerinde annesini dövülürken görürdü

                 Annen aşık bir kadındı yavrucuğum
                 Seni hep özledi
                 Yüzünde Nataşa’nın, Mado’nun, Valya’nın çizgileri
                 Aşık kadınlara özgü hüzün
            25   Ve güldüğünde bir ay oluveren ağzı
                 Yine de çiğneyemedi dünyayı
                 Kimi zaman yaşamayı denese de
                 Bir düşünce olarak sevdi sevgiyi

                 Ben annenin karşısında hep yalnızdım Hüzün’cüğüm
            30   Anneni sevdiğim için acı çektim
                 Veremli bir cam işçisinin üflediği
                       Kanla boyanan çeşmibülbül gibi
                 Sonsuz renkliliğinde sevgimizin
                 Kanımın kızıllığı parlardı
            35   Gün geldi, yalnızlığın onuru
                 İnsanlığın onursuzluğu oldu.

                                                      Turgay Fişekçi, Yitik Bahar (1989)

8813-0211
                                                    –5–                  N13/1/AXTUR/SP1/TUR/TZ0/XX

      (a)   Şiirde verilen mesaj ve okur üzerindeki etkisi nedir?

      (b)   Betimlemeler, kafiye gibi dil ve yapı özelliklerinin şiirin konusuna olan katkısını tartışın.




8813-0211
