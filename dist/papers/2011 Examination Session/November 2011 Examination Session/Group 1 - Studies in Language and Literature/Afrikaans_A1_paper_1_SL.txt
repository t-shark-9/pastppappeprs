N11/1/A1AFR/SP1/AFR/TZ0/XX




     88110003

AFRIKAANS A1 – STANDARD LEVEL – PAPER 1
AFRIKAANS A1 – NIVEAU MOYEN – ÉPREUVE 1
AFRIKÁANS A1 – NIVEL MEDIO – PRUEBA 1

Wednesday 9 November 2011 (morning)
Mercredi 9 novembre 2011 (matin)
Miércoles 9 de noviembre de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




8811-0003                                                                                   4 pages/páginas
                                                             © International Baccalaureate Organization 2011
                                                       –2–                   N11/1/A1AFR/SP1/AFR/TZ0/XX

Skryf kommentaar op een van die volgende.

1.

                                                        Winternag

            ’n Man is op pad na die begrafnis van Mila, ’n vrou wat hy jare gelede in Holland geken het.
            Mila, die uitbundige meesterverteller van allerhande stories, trou uiteindelik met ’n politikus,
            boer en sakeman in die Oos-Kaap. Die gebeure by die begrafnis openbaar ’n onthutsende
            geskiedenis wanneer dit blyk dat haar egoïstiese man haar tot in die dood uitbuit deur sy politieke
            toesprake (waarin hy ruimskoots van haar pittige vertellerstalent gebruik gemaak het, sonder om
            haar aandeel te erken) in boekvorm uit te gee.

            Lees nou verder:

                   Genadiglik was daar ’n klein verwarmertjie in die kamer en oor die bed was ’n duvet by
            die B en O waar ek op die dorp losies gekry het. Dit was te laat om uit te ry plaas toe. Voor ek
            ingedommel het, het ek na die stilte lê en luister, na elke hoes en kraakgeluid.
                   “Die arme Mila,” was die eienares se onbewaakte reaksie oor die ontbyttafel. “Ook een op
      5     haar eie. Ons het u lankal góéd geken, van al Mila se vertel.”
                   “Ás hy haar laat kuier het.” Haar man het die dompelaar met koffie voor my neergesit.
                   “My man kan Jakob nie verdra nie. Ek stem ook nie met hom saam nie, maar as hy met sy
            storie op ’n vergadering begin, luister die mense, dis waar.”
                   “Die laaste keer wat sy hier was, toe sit sy daar en toe vra sy vir my of dit vir my ook voel
     10     die winter word iedere jaar langer. So vreemd.”
                   Dis nou al byna drie maande gelede, maar as ek my oë toemaak, sien ek nog die mense
            daardie middag langs die graf: aan die een kant Jakob en sy statige ou moeder met kollegas
            en vriende, almal met jasse teen die koue, die vrouens met wit handskoene en Eau de
            Cologne-kantsakdoekies. Oorkant die graf die dorpsmense en die plaaswerkers wat ’n sangstuk
     15     gelewer het, agter die begraafplaasheining. Almal geboë by die oop gat in die vaal aarde.
            Stof tot stof. Bo in die blou die rotsvalkies wat vanjaar vroeg al soekend oor die vlaktes en oor die
            dorp swerm en swenk.
                   Wie almal toesprake gehou het by die graf en in die Mullergesin se groot plaashuis,
            waar daar ná die begrafnis verversings bedien is, onthou ek nie. Die streekverteenwoordiger van
     20     die Party wat met my kom praat het by die kerk, ’n meelewende, intelligente man wat hier buite
            die dorp grootgeword het, was net by die graf. Ek het vir almal vertel van ons vriendin Mila,
            die onvervalsbare, égte méns, en van haar pragtige verhale; ek het met spyt genoem dat hulle nou
            net sal voortleef in die geheue van dié wat haar hoor vertel het.
                   Jakob het by die graf niks gesë nie, hy het sy moeder aan haar arm vasgehou en na die kis
     25     staan en kyk. Hy het nie ’n graaf grond of ’n blom by die ondernemer geneem om haar vir oulaas
            te groet soos die gewoonte hier is nie.
                   In hul ruim sitkamer op die plaas het hy hier en daar gesels, mense bedank, toe op sy hande
            geklap om iets to sê. Almal het geswyg.




8811-0003
                                                   –3–                   N11/1/A1AFR/SP1/AFR/TZ0/XX

                  Moes ek dit verwag het? Dat hy my spesiaal sou bedank vir die mooi woorde by die graf
   30       oor “haar storietjies”. Toe het hy, kennelik met ingetoë trots, bekend gemaak dat die familie
            ’n fonds gestig het waartoe die begrafnisgangers kon bydra. Hulle sou sorg dat iets van haar
            tóg behoue bly: die toesprake wat sy vir hom help skryf het. Dit was as aanprysing bedoel:
            “…die mooi toesprake wat Mila vir my help skryf het en waar ons van haar verhale ingewerk het
            waarvoor almal altyd so heerlik gelag het, daarvoor wil ons haar graag onthou.” Daarom gaan
   35       hulle die toesprake in boekvorm publiseer.
                  Rondom die huis met sy houtpanele teen die sitkamermure, sy gang vol familieportrette
            en sy breë houtvloer-stoep is die gras spesiaal gesny vir die begrafnis. Agter die gras was
            daar niks, geen boom, geen struik. Perde wat ver wei en ’n windpomp op die horison het die
            leegheid beklemtoon. Wat het hier geword van Mila? Ek het probeer om my haar voor te stel
   40       in dié oordadige spel, dié skuiwe, dié onlesbare dors – na wat? Nog rykdom, bietjie aansien,
            ’n bietjie mag? Sy was nêrens.
                  Ek het in my motor geklim. Op pad, toe daar geen mens meer in die nabyheid was nie,
            het ek stilgehou en in die swaar skemer uitgeklim.
                  As die son sak, styg ’n kil koue op uit die klippe.
   45             Dis ’n wêreld hierdie wat stil kan raak. Stil en leeg.

                                                                           A H de Vries, Insig (Julie 2007)


      – Mila het nooit haar skat van verhale opgeteken nie, maar op ’n bitter ironiese wyse sal dit wel haar
        dood oorleef. Hoe so?

      – Die skrywer vra die retoriese vraag: Wat het geword van Mila? Beantwoord die vraag in die lig
        van haar man se optrede op die begrafnis.

      – Met spesiale verwysing na die titel van die verhaal, lewer kommentaar op die wyse waarop die
        weer en die landskapsbeskrywing die algemene stemming van die kortverhaal ondersteun.




8811-0003                                                   Turn over / Tournez la page / Véase al dorso
                                                   –4–                   N11/1/A1AFR/SP1/AFR/TZ0/XX

2.

                                  Sag soos sneeu skuif die wêreld
                                  ’n aks
                                  en waar ’n deur was gange en vensters
                                  waar die welsprekende lig psalmsingend ingebuig het
                              5   is dit nou dig.

                                  Geluid en gebare bly
                                  strate en plakkate bly
                                  kinders, man, vriend en vyand bly
                                  soet en sag en bitter, maar naamloos, bly.
                             10   Slegs taal sink sonder ’n snak
                                  vergit, verys, word klip.
                                  Die tong strek en spartel eens
                                  syg woordeloos en sneuwel
                                  staar oopoog
                             15   waar wolke verbydryf
                                  die lug onbegryplik blou
                                  die gras onnoembaar mals.
                                  Die fyn net om elke ding gee mee.

                                  Later soek hulle
                             20   met flitsligte loop hulle
                                  verby, roep en roep – my?
                                  skud die koppe, klik met die tonge, ai-ai in die kele
                                  gaan huis toe

                                  en laat my bibberend lê
                             25   ’n swart gat in my mond
                                  ondood in die voorwêreld.

                                                                           Corné Coetzee, Beroerte (2010)


      – Die gedig is vanuit die perspektief van die vrou wat ’n beroerte-geval is, geskryf. Wat in die gedig
        dui daarop dat die vrou aan die woord is?

      – Die ironie dat sy haar spraak verloor, maar haar skerp waarnemingsin behou, skep ’n polêre
        spanning wat bepalend is vir die oorkoepelende struktuur van die gedig. Verduidelik.

      – Op welke wyse word die ellende van spraakverlies en die spanning van drywende hopeloosheid
        deur die digter vasgevang?

      – Hoe sou jy die toon van haar gedagtegang beskryf?




8811-0003
