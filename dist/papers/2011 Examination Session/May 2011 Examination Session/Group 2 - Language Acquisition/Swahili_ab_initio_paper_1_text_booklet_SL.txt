M11/2/ANSWA/SP1/SWA/TZ0/XX/T




     22112841

SWAHILI AB INITIO – STANDARD LEVEL – PAPER 1
SWAHILI AB INITIO – NIVEAU Moyen – épreuve 1
SWAHILI AB INITIO – NIVEL MEDIO – PRUEBA 1

Friday 13 May 2011 (afternoon)
Vendredi 13 mai 2011 (après-midi)
Viernes 13 de mayo de 2011 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for Paper 1.
• Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’Épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la Prueba 1.
• Conteste todas las preguntas en el cuaderno de preguntas y respuestas.




2211-2841                                                                                       5 pages/páginas
                                                                 © International Baccalaureate Organization 2011
                                               –2–             M11/2/ANSWA/SP1/SWA/TZ0/XX/T

KIFUNGU A

                                          MWALIKO:

                             SAUTI ZA BUSARA – ZANZIBAR




Kila mwaka kuna sherehe nyingi za utamaduni katika kisiwa cha Zanzibar. Sherehe nzuri inayovutia
kuliko zote ni hii inayoitwa SAUTI ZA BUSARA. Hii ni sherehe ambayo inakuwa pamoja na ile ya filamu
mbalimbali ambazo zinaonyeshwa kwa wiki moja. Kwa kawaida vikundi kama vile vya Taarab, muziki wa
dansi, Bongofleva, na vinginevyo hushindana, na zawadi kubwa ya pesa na cheti cha heshima hutolewa
kwa mshindi. Mwaka ujao, SAUTI YA BUSARA itafanyika tarehe 11 hadi 16 Februari, na itashirikisha
wanamuziki mbalimbali kutoka Tanzania na nje ya Tanzania. Kama unataka kushiriki katika sherehe
hii unaweza kutuandikia kwa anuani ya Busara, S.L.P 3635, Zanzibar, Tanzania. Kama unataka kujua
habari za sherehe hii unaweza kutembelea tovuti yetu ya www.busaramusic.org, au simu namba
+255 773 822 294. Wote mnakaribishwa.


                                     Wizara ya Habari Zanzibar, kutoka Ijue Zanzibar (Februari 2010)




2211-2841
                                              –3–           M11/2/ANSWA/SP1/SWA/TZ0/XX/T

KIFUNGU B

                   MASHINDANO YA MAONYESHO YA MAVAZI




            Hivi karibuni kutakuwa na maonyesho na mashindano
            ya mavazi mbalimbali kutoka Tanzania, Kenya na
            Uganda. Mashindano hayo yatafanyikia mjini Dar
            es Salaam katika Ukumbi wa Mlimani City, karibu
            na Chuo Kikuu cha Dar es Salaam. Maelfu ya
            watu watahudhuria na kuona mitindo mbalimbali
            ya mavazi. Pia wanamuziki kama vile AY, Banana
            Zorro, Chameleon, Juliana, Amani, Keisha, Mwasiti,
            Ray C, Lady Jaydee, Vumilia, Diamond, Fresh Jumbe,
            na wengine wengi watasindikiza maonyesho na
            mashindano hayo.

            Kiingilio kitakuwa ni shilingi 5000 tu za Tanzania.
            Siku hiyo hiyo kutakuwa na mashindano ya mavazi
            ili kumpata msichana na mvulana aliyevaa vizuri
            kuliko wote. Zawadi kemkem na nzuri zitatolewa
            kwa washindi.

            Tarehe kamili za mashindano zitatangazwa katika
            gazeti lako ulipendalo la Kitangoma. Watu wote
            wenye zaidi ya miaka 16 mnakaribishwa kuona
            mashindano ya muziki, na kushiriki katika
            mashindano ya mavazi. Ijapokuwa tunawapenda
            sana watoto, lakini kwa mashindano na maonyesho
            haya tafadhali watoto wasiletwe kwa sababu ni
            matukio kwa ajili ya watu wazima tu.




                                                                  Kutoka Kitangoma (Machi 2010)




2211-2841                                            Turn over / Tournez la page / Véase al dorso
                                          –4–             M11/2/ANSWA/SP1/SWA/TZ0/XX/T

KIFUNGU C


                         MICHEZO NI UHAI
                                                    Mchezo wa mpira wa miguu ndio
                                                    unaopendwa kuliko michezo
                                                    mingine yote hapa Afrika na
                                                    nadhani duniani kote. Yafuatayo
                                                    ni mahojiano kati ya Dilunga,
                                                    mwanasoka maarufu kutoka
                                                    Tanzania, na mwandishi wa
                                                    habari wa gazeti la kila siku la
                                                    Michezo Yetu:



Mwandishi:   Habari zako Dilunga?

Dilunga:     Nzuri sana bwana mwandishi.        Ninashukuru sana kwa kunikaribisha kwa
             mahojiano.

Mwandishi:   Hebu tuanze mwanzo kabisa.  Ulizaliwa wapi na ulianzaje kupenda michezo
             mpaka umekuwa maarufu sana?

Dilunga:     Nilizaliwa huko Kilimanjaro, na tangu nilipokuwa mdogo nilipenda sana michezo.
             Tulikuwa tunacheza michezo mingi sana, pamoja na kukimbia, kujificha, rede,
             na zaidi soka au mpira wa miguu. Mimi nilipenda sana mpira wa miguu
             kwa sababu baba yangu pia alikuwa mcheza soka.

Mwandishi:   Ilikuwaje mpaka ukawa nyota wa mchezo huu?

Dilunga:     Nilipokuwa sekondari, tulifanya mashindano ya shule mbalimbali. Wakati wa
             mashindano hayo nilionyesha kipaji mchangu cha soka. Ndipo nilipochukuliwa
             nikachezea timu ya mkoa. Baadaye niliingizwa kwenye timu ya taifa. Nilichezea
             timu hiyo kwa muda mrefu sana, na tulitembelea sehemu mbalimbali duniani.

Mwandishi:   Unawaambia nini vijana wa leo kuhusu michezo, na hasa kuhusu mchezo
             wa soka?

Dilunga:     Michezo ni uhai. Ni muhimu kucheza na kufanya mazoezi kwa ajili ya afya zetu,
             lakini pia kwa ajili ya kupata furaha. Mtu akiamua kufanya mchezo fulani, afanye
             kwa moyo wake wote. Kwa njia hii atajikuta anafanikiwa sana.

Mwandishi:   Asante sana bwana Dilunga kwa kutupa mawazo yako kuhusu maisha yako
             na pia kuhusu michezo.


                                                    Kutoka Michezo Yetu Jumamosi (Julai 2010)

2211-2841
                                                      –5–                 M11/2/ANSWA/SP1/SWA/TZ0/XX/T

KIFUNGU D


                                     SAFARI! SAFARI!
Hizo hapo chini ni picha na habari za safari katika kitabu cha kumbukumbu cha Nesiya na rafiki zake
wakati wa likizo.

TAREHE                               MAELEZO                                               PICHA
9 Juni Mimi na rafiki zangu tuliamka mapema sana. Tulioga na kujiandaa
       kwa safari kutoka Dar es Salaam kwenda Mbuga ya Wanyama
       ya Tarangire, Arusha, Tanzania. Tulisafiri kwa basi ambayo ni
       njia ya kusafiri rahisi na ya bei nafuu sana. Njiani tuliona miji na
       vijiji vingi. Pia tuliona mito, kama vile mto Wami na mto Pangani.
       Tulipofika Moshi kwa sababu hapakuwa na mawingu, tulipata
       bahati ya kuuona mlima wa Kilimanjaro. Mlima mrefu kuliko yote
       Afrika. Tulifurahi sana. Arusha tulilala katika hoteli ya Silver Palm.
       Ni hoteli nzuri sana, sana, sana, sana!

10 Juni     SIKU YA SAFARI! Tuliamka asubuhi sana kwa sababu wanyama
            wengi wanaonekana asubuhi. Ilikuwa safari ya saa mbili hivi mpaka
            katika Mbuga ya Wanyama ya Tarangire. Tarangire kuna tembo wengi
            kuliko wanyama wengine. Lakini pia tuliona twiga na pundamilia
            wengi. Kulikuwa pia na swala, nyani, na ndege wengi. Tulipata bahati
            ya kumwona simba na watoto wake. Tulirudi Arusha na tulipokula tu
            tulilala kwa sababu tulikuwa tumechoka sana.

11 Juni     Tulichelewa kuamka. Tuliamka saa tatu hivi. Tulikula chamshakinywa,
            halafu tulitembelea Soko la Wamasai. Tulinunua vitu mbalimbali, pamoja
            na tisheti, mapambo, viatu, nguo nyingine, na kadhalika. Pia tulitembea
            mjini; na usiku tulienda disko. Mimi nilicheza sana kwa sababu ninapenda
            sana muziki. Labda nitakuwa mwanamuziki. Tulilala saa saba usiku.



12 Juni     Tuliamka mapema kwa sababu ni siku ya kurudi Dar es Salaam.
            Moshi hatukuona mlima Kilimanjaro kwa sababu ya mawingu mengi.
            Tulilala sana njiani, na tulifika Dar es Salaam saa moja usiku. Kila mmoja
            alikwenda nyumbani kwao.




13 Juni     SIKU YA KULALA TU kwa sababu ni sikukuu! Nilifurahia sana
            safari hii, na ninapanga kusafiri kila wakati wa likizo. Mdogo wangu
            mtundu alinipiga picha nikiwa nimelala!



                                                         Kutoka Msafiri – The Traveller, Jumapili (Juni 2010)


2211-2841
