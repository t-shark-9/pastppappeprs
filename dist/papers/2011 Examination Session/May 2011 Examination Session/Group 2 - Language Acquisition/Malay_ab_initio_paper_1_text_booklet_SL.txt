M11/2/ANMAL/SP1/MAY/TZ0/XX/T




     22112823

MALAY AB INITIO – STANDARD LEVEL – PAPER 1
MALAIS AB INITIO – NIVEAU Moyen – épreuve 1
MALAYO AB INITIO – NIVEL MEDIO – PRUEBA 1

Friday 13 May 2011 (afternoon)
Vendredi 13 mai 2011 (après-midi)
Viernes 13 de mayo de 2011 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for Paper 1.
• Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’Épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la Prueba 1.
• Conteste todas las preguntas en el cuaderno de preguntas y respuestas.




2211-2823                                                                                       5 pages/páginas
                                                                 © International Baccalaureate Organization 2011
                                                 –2–              M11/2/ANMAL/SP1/MAY/TZ0/XX/T

TEKS A



             MELAWAT ZOO TAIPING


            Pada musim cuti sekolah yang lepas, saya dan keluarga saya melawat Zoo Taiping.  Zoo Taiping
     terletak di Taman Tasik Taiping.  Ia dikelilingi alam semula jadi yang hijau serta sungai dan tasik
     yang cantik.  Zoo Taiping boleh dilawati pada waktu siang atau malam.  Ia sangat terkenal dalam
     kalangan pelancong dari dalam dan luar negara.  

5         Zoo ini mempunyai lebih 1300 ekor haiwan daripada 180 spesies haiwan yang terdiri daripada
     burung, reptilia dan mamalia.   Para pengunjung boleh melihat haiwan-haiwan di sini dari dekat
     kerana haiwan-haiwan tersebut diletakkan di dalam kandang yang terbuka.   Kami sangat teruja
     melihat haiwan-haiwan di sini.  Kami melihat burung-burung berterbangan ke sana sini, badak air
     bermain-main di sungai serta harimau yang berjalan ke sana sini.

10        Program “Night Safari” atau “Pengembaraan Malam” juga popular dalam kalangan
     pengunjung zoo.   Melalui program ini, para pengunjung boleh melihat tabiat haiwan pada
     waktu malam.  Mereka boleh melihat kehidupan harimau yang aktif pada waktu malam sahaja serta
     mendengar bermacam-macam jenis bunyi haiwan yang tidak pernah mereka dengar sebelum ini.  
     Kami juga menyertai program ini.

15        Peserta program “Night Safari” ini tidak dibenarkan membawa kamera atau lampu suluh.  
     Abang saya berasa kecewa kerana tidak dapat mengambil gambar aksi haiwan kesukaannya.  
     Seorang pelancong dari England pula ditegur pegawai zoo kerana dia cuba memberi pisang kepada
     beberapa ekor monyet di situ.  Baru saya tahu, para pengunjung juga tidak boleh memberi makan atau
     mengganggu haiwan-haiwan di sini.  

20          Bayaran masuk ke zoo ialah enam belas ringgit untuk orang dewasa dan sepuluh ringgit untuk
     kanak-kanak.  Program “Night Safari” ini dibuka dari pukul 8.00 malam hingga 11.00 malam setiap
     hari, kecuali hari cuti umum.  

                                                       Disesuaikan daripada Dewan Pelajar (Ogos 2005)




2211-2823
                                            –3–            M11/2/ANMAL/SP1/MAY/TZ0/XX/T

TEKS B




                               HOBI


           Hobi ialah aktiviti yang kita lakukan untuk mengisi masa lapang kita. Hobi yang
     kita pilih menunjukkan minat kita. Hobi boleh dilaksanakan di rumah atau di luar rumah.
     Ada pelbagai hobi yang berfaedah seperti bersukan, membaca, menari dan membuat
     kraftangan. Bersembang di internet serta berkomunikasi melalui jaringan sosial seperti
5    Facebook dan Twitter merupakan hobi yang popular pada masa sekarang.

         Sesetengah hobi tidak memerlukan wang untuk melakukannya. Contohnya, kita
   tidak perlu wang untuk membaca, menulis atau menari. Akan tetapi, terdapat hobi lain
   yang memerlukan wang untuk melaksanakannya. Antara hobi yang memerlukan wang
   ialah lumba kereta, melancong, belayar, mengumpul barangan antik, bermain golf dan
10 banyak lagi.

        Hobi ada banyak kebaikannya. Hobi yang berbentuk sukan atau senaman seperti
   bermain bola sepak, mengamalkan yoga atau taekwondo dan bersilat sangat baik untuk
   kesihatan badan. Orang yang selalu bersukan akan menjadi aktif serta memiliki bentuk
   badan yang sihat. Orang yang gemuk pula dapat mengurangkan berat badan mereka
15 melalui sukan atau senaman.

          Hobi yang baik juga dapat mengelak golongan remaja daripada melakukan aktiviti
     sosial yang tidak sihat seperti lumba haram, merempit di jalan raya, melepak, bergosip
     dan sebagainya.

         Jika kita mempunyai hobi, kita akan menggunakan masa lapang kita dengan baik.
20 Kita tidak akan membazirkan masa lapang kita dengan aktiviti yang tidak berguna seperti
   bergosip, bersembang-sembang kosong dan bermalas-malasan.

       Kadang-kala, kita menghasilkan pelbagai jenis kraftangan seperti lukisan, bakul dan
   beg yang cantik sebagai hobi. Kraftangan tersebut boleh dijual untuk menambahkan
   pendapatan kita. Wang jualan kraftangan tersebut boleh kita simpan atau guna sebagai
25 wang poket.

                                               Disesuaikan daripada Dewan Siswa (Oktober 2008)


2211-2823                                           Turn over / Tournez la page / Véase al dorso
                                                         –4–               M11/2/ANMAL/SP1/MAY/TZ0/XX/T

TEKS C



    BEKERJA SAMBIL BELAJAR




                  Kini, ramai remaja suka bekerja sambil belajar. Remaja yang membuat kerja sambilan suka bekerja di
            restoran, hotel, kedai buku, pusat membeli-belah, pasar raya dan sebagainya. Ada remaja yang mencari kerja
            setelah tamat peperiksaan sekolah yang penting. Ada juga remaja yang bekerja sambil belajar.

                  Remaja hari ini bekerja untuk pelbagai tujuan. Membuat kerja sambilan ada banyak kebaikannya.
            Kebaikan yang pertama ialah remaja tersebut mendapat wang poket untuk perbelanjaan harian mereka.
            Bagi remaja yang datang daripada keluarga yang miskin, wang pendapatan ini sangat penting untuk membantu
            keluarga mereka.

                 Seterusnya, remaja yang bekerja secara sambilan dapat menggunakan masa
            lapang mereka dengan baik. Jika mereka bekerja, mereka tidak akan membuang
            masa dengan berlepak-lepak atau berbual-bual kosong bersama kawan-kawan
            mereka sepanjang hari.

                  Remaja yang bekerja sambil belajar perlukan disiplin diri yang baik.
            Mereka terpaksa merancang aktiviti seharian mereka dengan baik kerana hidup
            mereka sentiasa sibuk. Mereka perlukan disiplin yang tinggi untuk masuk kerja
            tepat pada waktunya. Mereka juga perlu disiplin dalam mengurangkan aktiviti
            sosial mereka. Jika tidak, mungkin susah untuk mereka berjaya dalam pelajaran
            dan pekerjaan mereka.

                 Bekerja secara sambilan memberi peluang kepada remaja untuk memperbaiki kemahiran
            komunikasi mereka. Contohnya, remaja yang bekerja dalam bidang perhotelan akan diajar cara berkomunikasi
            dengan pelanggan. Mereka juga perlu meningkatkan kemahiran bahasa mereka untuk menjalankan kerja
            mereka dalam bidang perhotelan dengan baik.

                 Seterusnya, remaja yang bekerja sambil belajar juga perlu mengembangkan sifat-sifat seorang
            pekerja yang baik. Mereka perlu bertoleransi, hormat-menghormati dan bekerjasama dengan orang lain di
            tempat kerja.

                                                           Disesuaikan daripada Dewan Siswa (November 2007)



2211-2823
                                               –5–            M11/2/ANMAL/SP1/MAY/TZ0/XX/T

TEKS D



                                      BLOG DAN
                                       REMAJA
     Di sana sini orang memperkatakan blog. Dekad ini, dianggap ledakan blogosfera. Kini, jumlah
laman blog dan pemblog bertambah sebanyak 20 % setiap bulan. Ada orang berpendapat, blog akan
mengambil alih peranan yang dimainkan oleh media cetak seperti majalah dan surat khabar pada
suatu hari nanti.

      Blog dan memblog ialah fenomena baru yang menarik. Dahulu orang menggunakan blog
untuk membuat catatan harian atau sebagai diari. Perkembangan teknologi internet telah membuka
dan memperluas fungsi blog. Kini, terdapat blog yang pelbagai bentuk dan ragam. Daripada diari
peribadi, blog telah berkembang sebagai media siber yang paling berpengaruh dan berkesan pada
hari ini. Blog menjadi saluran alternatif untuk menyuarakan pendapat dan berdebat secara matang.
Ia juga membantu pemblog memperbaiki kemahiran menulis mereka berdasarkan komen dan
pendapat yang diberikan oleh orang yang melawat blog mereka.

     Blog ialah singkatan perkataan weblog. Istilah ini digunakan oleh Jorn Barger pada
tahun 1997. Ada pemblog yang berminat untuk menulis tentang politik, isu semasa, alam sekitar,
hiburan, masalah sosial dan banyak lagi. Golongan remaja pula lebih tertarik kepada jaringan sosial
seperti Friendster, Flixster, Facebook, Twitter dan banyak lagi.

       Blog terbuka kepada sesiapa sahaja yang mempunyai akses internet. Ramai remaja
menggunakan blog untuk mempopularkan diri mereka. Jika remaja mahu blog mereka menjadi
popular, mereka perlulah menulis tentang perkara-perkara yang menarik perhatian pembaca.
Perkara yang mereka tulis juga perlu sesuai dengan minat pembaca. Mereka boleh menulis tentang
perkara-perkara seperti komputer, selebriti bola sepak, filem, fesyen dan sebagainya. Bukan itu
sahaja, remaja tersebut juga perlu menulis dengan gaya yang menarik supaya pembaca suka dan
tertarik untuk terus membaca blog mereka.

      Remaja yang mahu mempopularkan blog mereka juga perlu rajin membalas komen yang
ditinggalkan oleh orang yang melawat blog mereka. Hal tersebut akan menyebabkan orang lain
kembali melawat blog mereka untuk membaca komen balas tersebut. Seterusnya, mereka juga
perlu rajin melayari blog orang lain. Remaja tersebut juga boleh meninggalkan komen yang menarik
dalam blog-blog itu supaya orang lain mengenali mereka. Mereka juga boleh meninggalkan alamat
atau pautan blog mereka sendiri serta pautan blog-blog lain yang popular. Hal tersebut pasti akan
mengundang ramai pemblog yang lain untuk melawat blog mereka.

     Aktiviti mempopularkan blog boleh membawa pelbagai faedah jika remaja mempromosikan
blog mereka dengan cara yang betul.

                                                      Disesuaikan daripada Dewan Siswa (Julai 2008)




2211-2823
