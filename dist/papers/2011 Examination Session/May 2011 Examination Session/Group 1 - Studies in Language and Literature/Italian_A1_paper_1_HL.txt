M11/1/A1ITA/HP1/ITA/TZ0/XX




     22110145

ITALIAN A1 – HIGHER LEVEL – PAPER 1
ITALIEN A1 – NIVEAU SUPÉRIEUR – ÉPREUVE 1
ITALIANO A1 – NIVEL SUPERIOR – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

2 hours / 2 heures / 2 horas


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2211-0145                                                                                 4 pages/páginas
                                                           © International Baccalaureate Organization 2011
                                                         –2–                      M11/1/A1ITA/HP1/ITA/TZ0/XX

Scrivi un commento su uno dei passi seguenti:

1.

                   L’ultima cresta delle Alpi spiccava negra e tagliente sull’oro del cielo; – sembrava una bara
            rosicchiata da qualche tarlo mostruoso, e posta là, immensa, per ricevere il sole.
                   Dalle falde più basse, i dirupi, i pini, le querce, i frassini chiassosi precipitavano nella valle
            una ridda gigantesca di ombre che si avvoltolavano pei culmini e le profondità, allungandosi,
      5     allargandosi, rimpicciolendosi, in su ed in giù, a destra, a sinistra, da tutte le parti, tonde, aguzze,
            attortigliate, distese, come corpi senz’ossa rovesciati alla rinfusa da una mano invisibile.
                   Sulle pallide roccie1 e le chine, per gli scogli a perpendicolo e nelle ghiaie triturate
            dalle pioggie, parevano in quel momento venute a convegno tutte le antitesi dell’umanità.
            Erano contorsioni di dannati e attitudini supplichevoli; profonde stanchezze, e portentosi equilibri,
     10     mani giunte e pugni serrati, profili di Deiopee e torsi di Polifemi2; le madonne di Giotto sul pendio
            meno ripido, e, nelle frane, i crepuscoli di Buonarroti; i Titani aggrappati agli abeti, e, sotto i tozzi
            tronchi dei salici, i nani del Pandemonio3.
                   Però una calma solenne regnava su tutte quelle forme nere; le ombre degli scogli e delle
            fronde mormoravano, a bassa voce, ai ciottoli e agli steli i segreti delle nuvole e dei nidi; e gli
     15     alberi dondolavano chetamente le cime, quasi teste di gente felice che sta per addormentarsi
            e preliba il sonno coi tranquilli pensieri della giornata. Gli uccelli non cantavano più, non volavano
            più; si udiva tra le foglie e le ghiande che facean tappeto al terreno il brulichio degli insetti, in cerca
            dell’asilo notturno.
                   L’atmosfera era satura di quello splendore, di quei bisbigli, di quelle ombre, e di quel
     20     silenzio – e ne esalava qualche cosa di vago, di indefinibile, come l’ebbrezza che dà l’odor
            dell’incenso, e lo sgomento che infonde un grido udito nel buio.
                   Sulla strada, perduta fra i rivolgimenti del fiume e abbandonata dalla luce che ormai non
            indorava più che le cime, due passeggieri affrettavano il passo. L’uno camminava spedito, l’altro
            durava fatica a seguirlo; si sarebbe detto che il primo volgesse ad una meta prefissa, colla gioia
     25     e la fretta di chi sa d’essere aspettato; – mentre il suo compagno pareva seguirlo colla rassegnata
            convinzione di un cane che subisce il fascino e l’abitudine del padrone.
                   A un punto dove la valle sembra pentita di prolungarsi più oltre verso la pianura,
            e repentinamente si ripiega sopra se stessa, quasi per far ritorno al ghiacciaio da cui ebbe principio,
            tutto il cammino percorso dai due viaggiatori stava per sparire dietro le loro spalle, quando quegli
     30     che andava a rilento si arrestò, e prendendo ai panni l’amico, gli disse: – Lasciami salutare
            la patria –.
                   In quel punto l’ultimo raggio del sole sparì.
                   In mezzo ai monti, il quotidiano passaggio dalla luce all’oscurità non procede lento come fra
            noi; spesso somiglia al giro veloce di una lanterna cieca.
     35            Il tempo impiegato a dire le parole: “Lasciami salutare la patria” era bastato a far del
            paesaggio infuocato un oscuro e uniforme strato di nebbia.
                   A quel disinganno improvviso, colui che aveva fatto l’invito alla sosta ebbe un tremito
            di tutte le membra, e probabilmente sarebbe caduto se non l’avesse soccorso il compagno.
                   Erano giovani entrambi; ma si sarebbe detto che il tempo fosse stato testuggine per l’uno
     40     e gazella per l’altro. L’uno biondo come un cherubino, cogli occhi azzurri, velati da lunghe
            palpebre, pallido e imberbe, se vestito in gonnella, lo avreste forse corteggiato come una leggiadra
            fanciulla; l’altro bruno, tarchiato, dai zigomi prepotenti, dallo sguardo acuminato come tutti gli
            spigoli e le movenze della sua persona, avrebbe potuto scendere fra i gladiatori del Circo, e far
            sospirare di desiderio la più logora matrona della Decadenza.


2211-0145
                                                                    –3–                           M11/1/A1ITA/HP1/ITA/TZ0/XX

    45            – Eccola la tua patria; una tomba oscura e gelata! Non sarò io quello che ci ritornerà così
            presto. Su cammina, è lontana di qui la patria vera, là in fondo, sulle belle pianure, nelle città
            popolose, dove la vita sorride e gli uomini hanno potere, e ragione di viverla. Là ti accorgerai,
            Ippolito, che quando Iddio creò queste maledette montagne, non gli passava certo pel capo che
            vi sarebbero stati uomini tanto grulli da venirne a fare ciò che tu chiami la patria. Qui non lasciò
    50      cadere che la semenza dei lupi, e degli orsi –.

                                                                                                   Emilio Praga, Due destini (1869)



1
    “Roccie” e successivamente “pioggie” (r. 8), “passeggieri” (r. 23) e “gazella” (r. 40) sono grafie obsolete,
    ma ancora usate al tempo della pubblicazione di quest’opera.
2
    Deiopee e Polifemi: divinità della mitologia greca, come i Titani citati poco sotto.
3
    Pandemonio: il termine, coniato dal poeta inglese John Milton nel Paradiso perduto, designa il palazzo di
    Satana e, per estensione, l’adunata generale dei dèmoni.




2211-0145                                                                       Turn over / Tournez la page / Véase al dorso
                                  –4–                   M11/1/A1ITA/HP1/ITA/TZ0/XX

2.

                                  Fuga

                 ad A.M.C.

                 Anima, andiamo. Non ti sgomentare
                 di tanto freddo, e non guardare il lago,
                 s’esso ti fa pensare ad una piaga
                 livida e brulicante. Sì, le nubi
             5   gravano sopra i pini ad incupirli.
                 Ma noi ci porteremo ove l’intrico
                 dei rami è tanto folto, che la pioggia
                 non giunge a inumidire il suolo: lieve,
                 tamburellando sulla volta scura,
            10   essa accompagnerà il nostro cammino.
                 E noi calpesteremo il molle strato
                 d’aghi caduti e le ricciute macchie
                 di licheni e mirtilli; inciamperemo
                 nelle radici, disperate membra
            15   brancicanti la terra; strettamente
                 ci addosseremo ai tronchi, per sostegno;
                 e fuggiremo. Con la piena forza
                 della carne e del cuore, fuggiremo:
                 lungi da questo velenoso mondo
            20   che mi attira e respinge. E tu sarai,
                 nella pineta, a sera, l’ombra china
                 che custodisce: ed io per te soltanto,
                 sopra la dolce strada senza meta,
                 un’anima aggrappata al proprio amore.

                 Madonna di Campiglio, 11 agosto 1929


                                                            Antonia Pozzi, Parole (1939)




2211-0145
