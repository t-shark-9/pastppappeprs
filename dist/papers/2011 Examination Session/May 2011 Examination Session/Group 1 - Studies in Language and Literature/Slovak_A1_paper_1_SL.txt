M11/1/A1SLK/SP1/SLO/TZ0/XX




     22110275

SLOVAK A1 – STANDARD LEVEL – PAPER 1
SLOVAQUE A1 – NIVEAU MOYEN – ÉPREUVE 1
ESLOVACO A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0275                                                                                   4 pages/páginas
                                                             © International Baccalaureate Organization 2011
                                                         –2–                   M11/1/A1SLK/SP1/SLO/TZ0/XX

Napíšte komentár o jednom z nasledujúcich textov.

1.

                                                  Smädný Milenec
                                                     (Úryvok)


            Vo Viktorovej izbe bolo ticho. Zarážajúce, tiesnivé ticho. Otec sa znepokojil. Pozrel sa významne
            na mňa a zašepkal:
                   – Čo myslíš, nemal by som sa pozrieť? Voľáko dlho sa lúčia. – Ale v tom momente
            vybuchol Eržikin usedavý plač. Plač, aký som ešte nikdy nepočul. Akoby sa trhala duša človeka.
      5     Zvuk, ktorý vychádzal z Eržikinho hrdla, akoby ani nebol zvukom ľudským, ale k smrti
            týraného zvieraťa. Vzlyk sa zadrhával v zadúšajúcom kvílení, dych sipel a prepadával sa v
            sekavých kaskádach kdesi do neprirodzených hĺbok zúfalstva.
                   Otec sa naraz zvrtol, otvoril prudko dvere a ešte stihnúc zavolať „Poď, Ondrej“ – vošiel dnu.
            Šiel som za ním.
     10            Eržika kľačala pri posteli z roztrhnutými šatami, s hlavou na peľasti, bozkávajúc vyschnutú
            a bezvládnu Viktorovu ruku. Jeho tvár bola pokojná, no oči boli zahmlené, neprítomné.
            Čosi mdle hovoril, ale nebolo mu rozumieť. Ona nás ani nezbadala, len hádzala rozstrapatenou
            hlavou, ďalej si trhala šaty a bezvládnu Viktorovu ruku pritískala na svoje obnažené prsia,
            ustavične ju bozkávajúc v úplnej nepríčetnosti.
     15            – Bež po Marku, šepol otec, dvíhajúc je pevne zo zeme. Strašne ňou zatriasol, až som
            sa preľakol. Až teraz pustila Viktorovu ruku, ktorá padla bezvládne na perinu. Hlava jej kvickala
            zo strany na stranu a zdalo sa mi, že zamdlela. Do tváre jej pre vlasy nebolo vidno.
                   – Bež už, – naliehal otec a usadil ju na fotelček, sám sa chcejúc na celom tele.
                   Keď sme s markou pribehli, bola už pokojná. Otcov zásah jej zrejme pomohol. Teraz je už
     20     tíšil nežnými slovami a Marke prikazoval, aby sa jej pomohla preobliecť. Postáli sme chvíľočku
            pri Viktorovi, ktorý nás poznával, lebo jeho pery slabúčko zašepkali „otec, Onko – „ a usmial sa
            máličko, akoby mal sám z toho radosť.
                   – A ponáhľajte sa. Marka, – dodal ešte otec vo dverách, – vlak nečaká. –
                   V izbe sme si potom znovu pozapaľovali cigaretky a vydýchli. Otec si sadol k stolu a celý
     25     sa triasol.
                   – Daj Otec nebeský šťastlivo ju zaviesť a posadiť do vlaku, – povedal po chvíli, – a ty
            zostaneš pri Viktorovi, ale ani sa nehni od neho. –
                   – Pravdaže, otec, – povedal som.
                   Počul som potom spiežik Lubelcovho pejka, keď sa spred domu pohýnali. Bol som už vtedy
     30     pri Viktorovi, i podišiel som k obloku, aby som ich zazrel. Eržika sedela zababušená v bunde
            a z ryšavej kožušiny trčala jej len zelená vlnená čiapka na hlave. Do tváre jej už nebolo vidno.
            Otec sedel oproti nej a fajčil cigaru. Ešte som zbadal, ako sa k nej nakláňa a zapína jej šnúru
            na bunde, ale v tom sa už Lubelcovie korba zvrtla a zmizla z dohľadu.
                   Pustil som záclonu, prišiel k peci, priložil zo tri bukové triesky, privrel dvercia, opáčil horúce
     35     kachličky a zhlboka si vydýchol. Díval som sa na Viktora. Práve pohýbal perinou, až mu popadali
            obrázkové časopisy, ktoré som mu pred chvíľou doniesol. Čítať už nevládal, ale na obrázky sa
            ešte tu i tu pozrel aspoň na chvíľočku a dakedy ich aj komentoval. Pozbieral som ich zo zeme,
            odložil nabok a sadol si k nemu na peľasť postele. Mal odvrátenú tvár smerom k obloku a uprene
            sa na čosi díval.



2211-0275
                                                     –3–                  M11/1/A1SLK/SP1/SLO/TZ0/XX

   40             Chytil som mu ruku a dlho držal vo svojej dlani. Dívali sme sa do očí dlho, ba zdalo sa mi,
            že veľmi dlho. Dvaja zhavranelí bratia. Ten tretí lieta ešte kdesi po Kvačkanoch.

                                                                     Andrej Plávka, Smädný milenec (1971)



      – Ako autor popisuje prežívanie hlbokého emocionálneho zážitku?

      – Ako účinne sú zobrazené jednotlivé postavy a ich reakcie?

      – Aké umelecké a jazykové prostriedky autor v texte využíva a s akým účinkom?




2211-0275                                                     Turn over / Tournez la page / Véase al dorso
                                                 –4–                    M11/1/A1SLK/SP1/SLO/TZ0/XX

2.

                                                 Prvá

                             Keď teraz pomyslím na teba, akoby som vkročil
                             pod zelenú viešku svojho detstva, keď sa chlapcom voda
                             nad čiarku nalievala, a celkom zadarmo.

                             Stávam sa nocou. Som celý rozhviezdnený.
                         5   Som trávou, ku ktorej sa potichu skláňa
                             akýsi oslík.

                             Som prebudený vietor. Zlietam z moruše
                             do tvojich vlasov. Nič v nich nehovorím
                             a ty ma nepočuješ a ty ma nevidíš.
                        10   Preväzuješ si hlavu bielou šatkou.

                             To už ináč nebude. Navždy to bude presne tak
                             na staré kolená, až po vlhkú hrudku.

                             Som tvoj a netvoj,
                             jediný vzdych vesla v krajine tisícich jazier.

                                                                      Mikuláš Kováč, Pod slnkom (1986)


      – Aký tón prevláda v básni?

      – Pomocou akých prostriedkov vyjadruje básnik svoje pocity?

      – Identifikujte najdôležitejšie básnické prostriedky a dokumentujte, ako účinne zvýrazňujú
        význam básne.




2211-0275
