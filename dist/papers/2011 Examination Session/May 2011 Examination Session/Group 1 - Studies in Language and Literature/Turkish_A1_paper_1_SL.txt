M11/1/A1TUR/SP1/TUR/TZ0/XX




     22110319

TURKISH A1 – STANDARD LEVEL – PAPER 1
TURC A1 – NIVEAU MOYEN – ÉPREUVE 1
TURCO A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0319                                                                                   3 pages/páginas
                                                             © International Baccalaureate Organization 2011
                                                       –2–                  M11/1/A1TUR/SP1/TUR/TZ0/XX

Aşağıdaki iki parçadan bir tanesini seçerek, seçtiğiniz parça hakkında bir eleştiri yazınız.

1.

                                                 Bayram Günü

                   Sıcak bir Cumartesi.   Minibüsten iniyor.   Birçok minibüsün beklediği bu durak da diğer
            Anadolu kentlerindeki otogarları andırıyor.  Anadolu kentlerinin otogarları ne tatsız köşelerdir.  
            Buraya inen yolcular, bir an once otobüsleri kalksın da gidecekleri yerlere gitsin isterler.  
            Her otogarda pis bir tuvalet vardır.  Her birinin başında bekleyen ve para isteyen bir adam oturur.  
      5     Otobüs yazıhanelerinin camlarında ülkenin birçok kentinin adı kocaman ve her biri bir başka
            renkte ve başka başka yazı karakterlerinde yazılmıştır.   Burada küme küme halktan insanlar,
            köylüler oturur.  Birçoğunda kötü bir lokanta vardır.  Masalarda yığınla ekmek durur.  Televizyon
            saatiyse, televizyonlar açıktır ve sesleri ortalığı inletir.   Küçük bir dükkanda çeşitli marka
            bisküviler, kolonyalar satılır, bu dükkanların önünde bir iki sandıkta görünüşü pek de iştah
     10     açıcı olmayan meyveler dizilidir.   Bir gazetecide de çeşitli günlük renkli gazeteler, resimli
            mizah dergileri satılır.  Hemen her otogarda kuru simitler ve kentin özel yiyecekleri de, bağıran
            çocuklar tarafından yolculara satılmaya çalışılır.  Otogarlarda o kentte yaşayan insanlar da tek tük
            kahvelere gelmiş, o acı koyu çaylardan içerler.   Buralardaki pis masalar üzerinde izmarit dolu
            kül tablaları durur.   Hiçbir otogar güzel değildir.   Bağıran ve yaygın bir sesle, anlaşılmaz bir
     15     dille, hareket edecek otobüsün anonsu da yapılır, yolculara iyi yolculuklar dilenir.  Gelip geçenleri
            tedirgin eden bu çirkinlik niye, diye düşünülür.  Oysa bir ömür boyu burada oturan, burada kalan,
            çalışan insanlar var.  Sıcak, mis gibi kokan bir kahve, taze bir çay, bir barın gerisinde neden güzel
            yüzlü bir kız ya da temiz yüzlü bir adam yoktur?
                   Minibüs garının çağrıştırdığı düşüncelerle yürümeye başlıyor.   Bayram kendini asılı
     20     bayraklarla ve kentte dolaşan çok sayıdaki askerlerle belli ediyor.   Büyük dükkanların birçoğu
            kapalı.   Henüz öğle olmamış, ama dar sokağı dolduran kebapçılarda, askerler karınlarını
            doyurmaya başlamışlar bile.  Ana caddeyi karşıya geçip caddeye dikey inen büyük yol boyunca
            yürümeye başlıyor.  Açık dükkanlardaki tüketim malları sokaklara dek taşıyor.  Bunlar renkli kötü
            hazır giysiler, çeşitli kumaşlar ya da evleri sıkıcı, çirkin biçimde döşeyecek eşyalar.  Hava çok
     25     sıcak.  Otogarın bu denli uzak olduğunu anımsamıyor.  Yan sokaklar boş.  Büyük oyun salonlarını
            erkekler doldurmuş, masa futbolu oynuyorlar.   Otobüs şirketinden İstanbul’a iki bilet alıyor.  
            Şimdi akşama dek zamanı var.  Yalnız olmanın, yabancı olmanın, yabancı bir kentte dolaşmanın
            tadına varabilecek mi?
                   Aynı uzun yolu, aynı yaya kaldırımından ana caddeye dek yürüyor.   Alana geliyor.  
     30     Yokuşu iniyor.  Bütün yollar kazılı.  Kanalizasyon çukurları arasından geçiyor.  Liman camiinin
            yanına geliyor.

                                                                     Tezer Özlü, Eski Bahçe Eski Sevgi (1987)


      – Bu parçanın temaları nelerdir ve nasıl verilmişlerdir?

      – Bu parçada yazarın kullandığı dil (imgeler, betimlemeler, vbg.) hakkında neler söyleyebilirsiniz?

      – Sizce yazarın amacı nedir ve bu amaca ulaşmakta ne denli başarılı oluyor?




2211-0319
                                                   –3–                  M11/1/A1TUR/SP1/TUR/TZ0/XX

2.

                                                AYRILIK

                                    kaç gecenin çölüdür bu ayrılık
                                    kaç şiirin dölüdür üstüme
                                    örttüğün bu ince sessizlik
                                    kalbim alış artık, kır kendini
                                5   kendi duvarında, sesini
                                    kendi duvarına haykır.

                                    tesadüfen birbirine rastlamış
                                    başka başka aşklarsızın siz artık
                                    geceyle gündüz gibi birbirine
                               10   ayrılmış.  O ki rüzgar, bir zaman
                                    senin çölünde kumlar uçurmuş,
                                    o ki gece ve esmer, görmüyor
                                    sahrayı, sesi içinde karışmış.

                                    her ayrılıkta kendine saplanan bir hançer
                               15   kendi sabrını deneyen taş,
                                    kendi uykusuzluğunda yatak oldun.
                                    kül koy şimdi yanına korunun
                                    seni kavuran onu da yakmasın.
                                    aşkla besle kendini, gül yetiştir,
                               20   sardunya çoğalt.
                                    ki, sen aşktan ve ayrılıktan
                                    başka ne anlıyorsun.

                                                                     Birhan Keskin, Yeryüzü Halleri (2002)


      – Şiirin yapısı hakkında neler söyleyebilirsiniz?

      – Şiirin dili ve tarzı şiirin temasını ne öçüde tamamlıyor?

      – Şiirde imgelerin rolünü tartışın.

      – Bu şiir okuyucuda hangi düşünce ve duyguları uyandırıyor?




2211-0319
