M11/1/A1LIT/HP1/LIT/TZ0/XX




     22110173

LITHUANIAN A1 – HIGHER LEVEL – PAPER 1
LITUANIEN A1 – NIVEAU SUPÉRIEUR – ÉPREUVE 1
LITUANO A1 – NIVEL SUPERIOR – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2211-0173                                                                                 4 pages/páginas
                                                           © International Baccalaureate Organization 2011
                                                        –2–                     M11/1/A1LIT/HP1/LIT/TZ0/XX

Išanalizuokite vieną iš pateiktųjų tekstų:

1.

                                                            BITĖ

                   Gerokai po pusiaudienio bitė pakilo nuo avilio laktos ir, palengva kildama vis
            aukščiau, pasuko į vakarus. Ji skraidė nuo pat ankstyvo ryto ir truputį pavargo. Jau kelias
            savaites žemę kankino sausra, tad žieduose nektaro nebuvo. Apačioje plytėjo pilkėjantys
            laukai, sodybos, vingiavo, dulkėdami nuo pravažiuojančių mašinų, keliai. Bitė nesileido.
      5     Kiekvienas žiedas, kiekviena kuokelė čia buvo išvartyta ir apžiūrėta. Ji skrido tolyn. Ėmė ilgėti
            medžių šešėliai, nurimo vėjas, sunki pavakario kaitra nusileido prie pat žemės. Apačioje tarp
            kalvų sumirgėjo upelis. Bitė ėmė leistis. Ji norėjo gerti. Nutūpusi ant pusiau panirusio žolės
            stiebelio, atsigėrė šalto vandens, pamatė ant kranto melsvą cikorijos žiedą, nutūpė į jį, bet tas buvo
            sausas kaip ir viskas aplinkui. Ėmė skristi palei upelio vagą. Nuo vandens kilo vos juntama vėsi
     10     drėgmė ir taip nevargino karštis. Bitė skrido į miestą. Miesto skveruose ir palei gatves augo daug
            liepų, buvo pats jų žydėjimas, todėl tikėjosi, kad negrįš tuščiomis.
                   Greitai pasirodė raudoni čerpių stogai, ir ji pasuko į kairę. Kylanti nuo stogų šiluma
            virpino orą ir blaškė bitę. Skristi pasidarė sunkiau. Tiršti sunkūs kvapai kilo nuo grindinio,
            iš pravertų langų, iš kiemų, bet ji atkakliai skrido tolyn, kol pasiekė nedidelį skverelį,
     15     ištisai apaugusį liepomis. Jos, nepaisant sausros, žydėjo. Lapai blizgėjo nuo kibaus lipčiaus.
            Beveik nematomais smulkučiais miglos lašeliais jis krito žemyn, cementinės šaligatvio plytelės po
            liepų šakomis buvo patamsėjusios. Keli lapai, neišlaikę sausros, pagelto ir nukrito.
                   Bitė ilgai bėgiojo nuo žiedo prie žiedo, saugodamasi neprikibti prie blizgančių
            tamsių lapų. Ji prisirinko nektaro ir apsunko. Apžiūrėjusi paskutinį žiedą, suzvimbė ir
     20     sunkiai pakilo. Tuo metu gatve pralėkė sunkvežimis, jo sukeltas sūkurys nuplėšė dar kelis lapus,
            netikėtai pagavo bitę ir bloškė ant gatvės grindinio. Bitė neužsigavo. Ji nukrito į tarpą tarp
            dviejų akmenų, prineštą smėlio. Kažkas buvo numetęs ledų porciją. Ledai ištirpo kaitroje ir
            skystis susigėrė į smėlį. Bitės sparnai apkibo lipniu saldžiu purvu. Ji piktai sudūzgė ir, apvirtusi
            ant nugaros, bandė išplėšti sparnus.
     25            Ant šaligatvio stovėjo mažas berniukas su balta kepuryte nuo saulės. Šalia jo stovėjo mama
            ir kažką greitakalbe pasakojo kaimynei. Berniukas tampė motinos ranką ir vis kartojo:
                   – Mama, mama, einam. Mama, kada eisim? – bet mama nesiklausė, ji tik tvirtai laikė vaiką,
            kad tas neištrūktų ir neišbėgtų į gatvę.
                   Akmenys per dieną buvo įkaitę, ir bitė visai pavargo, kol jai pasisekė apsiversti ant kojų.
     30     Ji sunkiai ropojo grublėta gatve šaligatvio briaunos link. Už šaligatvio augo nors dulkina, bet
            žalia ir vėsi skvero žolė. Bitė norėjo palįsti po lapu ir nusivalyti sparnus. Ji buvo jau prie pat
            krašto, kai ją pamatė berniukas. Jis tučtuojau įsikišo pirštą į burną ir susidomėjęs ėmė žiūrėti
            į bitę. Bitė truputį pailsėjo ir pradėjo kopti stačiu šaligatvio kraštu. Berniukas vis taip pat žiūrėjo,
            neištraukdamas piršto iš burnos. Kai bitė užkopė ant šaligatvio ir vėl sustojo atsipūsti, berniukas
     35     pakėlė savo mažą koją. Bitė pamatė pakibusį virš jos batelio padą ir pajuto, kad į avilį nebegrįš.
            Ji susirietė ir bandė gelti. Bet padas buvo kietas.




2211-0173
                                                      –3–                    M11/1/A1LIT/HP1/LIT/TZ0/XX

                  – Mama, aš širšę užmušiau!
                  Motina pasižiūrėjo iš aukštai ir pasakė:
                  – Čia ne širšė, čia bitė. Einam namo.
   40             Ir jiedu nuėjo.
                  Bitė nusirito nuo šaligatvio krašto tarp nulaužto degtuko ir liepos žiedlapio. Ji dar judėjo,
            bet jau nieko nebejautė.

                                                                      Antanas Ramonas, Vasario upės (2007)




2211-0173                                                      Turn over / Tournez la page / Véase al dorso
                                   –4–                       M11/1/A1LIT/HP1/LIT/TZ0/XX

2.

                 varge, ir vėl ta raudona mazda
                 po langu: liguistai jautri, tarsi kas
                 būtų nulupęs jai odą, kliegia nuo
                 vėjo gūsio, menkiausio dvelktelėjimo
             5   į kruviną raumenį

                 ir aš taip rėkiau, nuluptaskūris,
                 vos pajutęs prisiglaudžiant
                 gyvenimą – rėkiau dejavau,
                 skundžiausi, kad šiurkštus
            10   tas kalės liežuvis

                 paskui nutilau: turbūt išsikrovė
                 akumuliatorius – maniau, pailsėsiu,
                 pamedituosiu pasaulio triukšmą,
                 bet kur tau, ogi rėkiu ir toliau,
            15   ir tylėdamas

                 (nuo vėjo gūsio, nuo menkiausio
                 dvelktelėjimo, gi sakiau jau)

                 prašau, Šeimininke, būk gailestingas
                 tam gal ir netikusiam daiktui, kurs visgi
            20   tarnavo tau, kaip mokėdamas ir
                 išmanydamas, visa savo
                 juokinga mechanika

                 prabusk, Šeimininke, ištiesk savo
                 gelbstinčią ranką – tau juk pakanka
            25   vien pirštą pajudint, kad nutiltų
                 tas klyksmas, maldauju,
                 spustelk pultelį.

                                        Gintaras Grajauskas, Eilėraščiai savo kailiu (2008)




2211-0173
