M11/1/A1NDE/SP1/NDE/TZ0/XX




     22110575

NDEBELE A1 – STANDARD LEVEL – PAPER 1
NDÉBÉLÉ A1 – NIVEAU MOYEN – ÉPREUVE 1
NDEBELE A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0575                                                                                   4 pages/páginas
                                                             © International Baccalaureate Organization 2011
                                                –2–               M11/1/A1NDE/SP1/NDE/TZ0/XX

Hlaziya indatshana kumbe inkondlo elandelayo.

1.

                                        Liyidle Liyivungule

                          He-he-e! Kleke! Pekle! Petu!
                          Uthi liyadela yini bantwanyana bakaSikhendevana?
                          Uthi liyakhuluma yini bobhoyi?
                          Likhomba ngophakathi
                      5   Phakathi komhlane lembeleko liyacwebezela
                          Selize likhohlwa lokubingelel’ abadala
                          He-he-e! Kleke! Pekle! Petu!
                          Zimbiwe ngulinda mahlabezulu
                          Ndwangu ndin’ uyidobhephi leyompembe?
                     10   He-he-e! Zithulele mntakamuyi
                          Liyidle liyibeke amathambo bobhoyi
                          Kodwa kayiyikudabuka leyangungu
                          Kamb’ iqung’ esikaRaheli?

                          Kodwa lithi lenzani lina bantwanyana?
                     15   Kwelinatha kiwo lanyela khona kutheni?
                          Phansi ladla lisesulela lithembeni bo?
                          Kalazi ngani ukuth’ ubukhosi ngamazolo?
                          Kusasa lingavuka ligig’ indlubu ngekhanda
                          Kusasa lingasiqhuns’ esikaRaheli
                     20   Kakh’ oyolilela lina bantwanyana
                          Kwazise lizigwaze ngowenu
                          Khumbul’ umzenzi kayisumenziwa.

                          Isandla lisiphiwe zithutha ndini
                          Ubuhwaba ndenda bagobhoza magovu ndini!
                     25   Ingalo yonke layigxozela zithutha ndini
                          Ngabomvu klebhu layifuna magovu ndini
                          Lowo mbangolifa yinxwala ngifung’ abeNguni
                          Kalisilogazi likaSikhendevana siyalazi eliqotho
                          Ngempel’ elezithutha liyodliwa yizihlakaniphi
                     30   Kambe lagqiz’ ubutshapha lisenkabeni yesibhakabhaka
                          Kambe lithemben’ engatshonelwa langa?
                          Kusasa liyothi umhlab’ uyalizonda
                          Zinuken’ amakhwapha bobhoyi
                          Qaqa ndini kawuzizw’ ukunuka!

                                                          Thabo J C Nkomo, Imisebe Yelanga (2000)




2211-0575
                                               –3–                M11/1/A1NDE/SP1/NDE/TZ0/XX

      – Kuyini okujongwe ngumlobi ngokubhala esebenzisa imibuzo engadingi impendulo enkondlweni
        le?

      – Chaza imizwa yomlobi njengokuvezwa kwayo lulimi olusetshenziswe enkondlweni le.

      – Tshono ukuthi ulimi olusetshenziswe ngumlobi lumphathisa njani ekuvezeni injongo yakhe.




2211-0575                                               Turn over / Tournez la page / Véase al dorso
                                                    –4–                M11/1/A1NDE/SP1/NDE/TZ0/XX

2.

                  “Ungasomi ngalokhu MaDube. Phela mina ukukhuluma angikwazi ngitsho lakancane.
            Kodwa khathesi sengizakutshela iqiniso. UNothando uyahamba sibili ngomhlomunye. Lokho
            ngiyakwazi sibili; angifanisi.” Waqhubeka ethi, “Umntwana lo ulenhlanhla sibili ngoba labazali
            bejaha lakhe abahleki ngaye.”
      5           “Hawu, yebo bo! Nxa kunjalo ulenhlanhla sibili. Hatshi mama kulungile sengihamba;
            ngilokungumsetshenzanyana ngale ngekhaya.”
                  “Usuhamba masinya sekutheni?”
                  “Akulalutho Ngwenya, ngijahe ukuyakwenyula amabele ami asemanzini.”
                  Wasala engelamathe uMaNgwenya. “Khona abekulandile lapha kuyini sibili lumama?
     10     Bazambona abalamehlo. Njengalamuhla ubesengicaphule sibili. Yikho ngihle ngathi kuhle
            ngimtshele konke ahle azi ngomntakaGumede lo; kumbe uzomndelani! Uzincedile ngokuthula
            ngoba lamuhla ubezabona ukuthi kulabanye abanjengaye. A, yekela ngiphekele abantwabami
            ngiyekele ezikaMaDube lo osewedluliswayo,” watsho esusela ukupheka ngoba ledobi lakhe
            lalingakafakwa embizeni.
     15           UMaDube kwakumzwisa ubuhlungu ukubona umendo kaNothando ukhanya uphumelela.
            Wakhuluma yedwa esesithi, “Futhi lumntwana angazi ukuba ngingamthini ukuze angaphumeleli
            emendweni wakhe koNdlovu. Kanti bona babonani kuye sibili?”
                  Kwathi uMaDube esehlezi ngakwakhe emthunzini, esidla amagwadla, wazibuza wathi,
            “Kambe nxa uMaNgwenya engaya koGumede ayebatshela ngebengikutsho kuye bangathini?
     20     Ngeqiniso uGumede angangenza into engazange yenzakale kule indawo yakithi. Kanti khona
            ngimbangisani umntanakhe esiyazendela nje? Lokhu kungahle kwende sibili? Akungeke,
            nanku ngikhona! Owami uSoneni angathathwa ngumlungu, ngiyafunga. Yenalo owayekhombe
            abafana bebhasi! Angithi umtshayeli kaPhumuzamaphiko waphose wamtshaya emtshayela ukuba
            ukhombe yena lomkhokheli wakhe? LabakoNdlovu lokho bakwazi mhlophe ngoba uNdlovu
     25     mhlalokho wayesehla evela koBulawayo. Nguye osengangiqiniselela ukuba umntanakhe
            athathe yenalo? He, sengize ngikhohlwe lombuzo ebengizibuze wona. Bengithe nxa imeku
            leyana enguMaNgwenya ingayatshela uMaNcube ngizakuthini? Ngiyazi phela sezakuyacela
            okumnandi ngami. Phela mina ngingumgezelwa. Kuhle ngihle ngihambe engakayifika.”

                                                         Sophie Sibanda, Inxeba Lendoda Alihlekwa (1984)


          – Landisa ngolimi olusetshenziswe lapha utsho ukuthi luyilungele yini indikimba lenhloso
            yendatshana le.

          – Chaza izimilo zabalingiswa ababili abakule indatshana ngendlela ezivezwe ngayo lulimi
            olusetshenzisiweyo.

          – Indlela indaba le ebhalwe ngayo iveza kanjani inhloso yomlobi?




2211-0575
