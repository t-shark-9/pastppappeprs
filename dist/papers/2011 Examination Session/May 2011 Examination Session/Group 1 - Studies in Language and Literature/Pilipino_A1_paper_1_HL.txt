M11/1/A1PIL/HP1/TGL/TZ0/XX




     22110225

PILIPINO A1 – HIGHER LEVEL – PAPER 1
PILIPINO A1 – NIVEAU SUPÉRIEUR – ÉPREUVE 1
FILIPINO A1 – NIVEL SUPERIOR – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2211-0225                                                                                 4 pages/páginas
                                                           © International Baccalaureate Organization 2011
                                                     –2–                   M11/1/A1PIL/HP1/TGL/TZ0/XX

Sumulat ng komentaryo sa alinmang isa sa dalawang sumusunod:

1.

                  Magaspang ang mga pader ng karamihan sa mga bahay dito sa Kalye Kamantigue,
            katulad ng gaspang ng mga salita at tikas na lumilibot sa subdibisyon. Kapag pinagmamasdan ko
            ang pader, ang kisame, ang pinto, ang bintana ng silid na aming tinutuluyan, naihahalintulad ko
            iyon sa malungkot na tasang plastik na natatalupan na ng kintab. Nais ko ng espasyong
      5     napapalibutan ng mga libro’t halaman, ng simpleng kasangkapan, ng katahimikan. Ngunit umuuwi
            ako sa isang silid, sa isang bahay, na estranghero ako sa sarili kong espasyo.
                  Kapag umuuwi ako sa silid na iyon, magdaraan ang sinasakyan kong jeep sa isang
            squatters area, makikita kong pumapara sa sasakyan ang mga batang naninilaw ang buhok,
            bundat ang tiyan; sabay-sabay na naglalakad ang mga kabataang pormang istambay.
     10     Makikita ko ang mga kabataang ito na naninigarilyo sa mga kurba ng daan, na waring
            mga modelo ng sigarilyo o softdrinks. Paglampas ng kumpol ng mga barungbarong ay
            madaraanan ang mga magagarang bahay, na may mga malalawak na lawn na may bermuda grass.
            Pumapasok sa garahe o umuurong doon ang mga magagarang modelo ng kotse kagaya ng
            Ford Expedition, Mercedez Benz o BMW. At maririnig kong ikinukwento ng isang katabi,
     15     madalas daw mag-shooting dito ang cast at crew ng tampok na soap opera. At idaragdag
            ng isa pa na ang karamihan sa mga homeowners ay nagtatrabaho sa Customs, at sasabihin
            naman ng katabi na “oo nga”, nakita niya na minsang lumabas sa bahay na iyon ang
            mismong batang-batang aktres. Kay kinis pala talaga ng balat! Sasabit sa jeep ang mga
            lalaking trabahador, sikyo at atchoy. Amoy sigarilyo ang kanilang mga kamiseta. Plastado ng
     20     pomada ang kanilang mga buhok. Bitbit nila ang mga bag nilang kanbas na naglalaman ng
            mga tools. At suot nila’y imitasyon ng mamahaling rubber shoes. Lalagpas ang jeep sa gate ng
            exclusive na subdibisyon at tataluntunin nito ang tulay. Mababa lang ito. Kapag tuloy-tuloy ang
            buhos ng ulan, natatabunan ang tulay na ito ng tubig. Pagkaraan ng bagyo, pangkaraniwan nang
            makita ang mga lumulutang na bola ng basketbol, tsinelas, styroform, patay na aso o baboy at
     25     iba-ibang kulay ng plastik. Ngunit kung kalmado ang panahon at maaraw, humihilera sa gilid ng
            tulay ang mga kabataang lalake na sumisisid sa ilog. Sa kabilang dulo ng tulay ay isa na namang
            kumpol ng mga dampa. Ngunit ang itsura ng mga bahay-bahay dito ay hindi na kasing rusing
            ng unang nadaanan. Maraming beerhouse na may sari-saring mga pangalan na nagpapahiwatig
            ng paraiso, libog at magagandang mga dilag. Mga hardware store, mga bakery at bilyaran,
     30     punerarya at paanakan. Pasingit-singit ang mga bahay-bahay na mga video slot machine,
            dancing pad, karaoke, retail outlet ng balut, itlog, pabango, tela, klinika, atbp. Madalas na may
            nakaparadang police patrol sa tapat ng Muslim settlement, na balitang lugar ng droga at saksakan,
            kaya’t laging nag-aantabay ang mga pulis sa nagkakagulo doon.
                  Sa dulo ng biyaheng ito, may palengke. Sasakay ako sa pedicab sa tapat ng maliit na grocery
     35     na katabi ng isang gotohan. Liliko ang pedicab sa kanan, madaraanan ang talipapa. Lawlaw ang
            mga 50-watt na mga bumbilya sa talipapang ito, animo’y pinaglalamayan ng mga pata ng baboy at
            panga ng isda. May mga anim na pasilyo sa talipapa, at buhay na buhay ang kalakal dito sa mga
            oras ng pag-uwi ng mga tao, palibhasa’y maraming maybahay ang dumaraan dito para makapamili
            ng maihahapunan; hayun at makikita silang nagkukumpulan at bumibili ng bangus, tuyo,
     40     daing at munggo. Daraan ang pedicab sa mga eskinita. Dikit-dikit na ang mga bahay dito at
            ang bawat dighay at hingal ay alam ng kapitbahay. Tawid nang tawid ang mga paslit na hubo’t
            hubad habol ng mga inang may dalang pamalo. Kakabahan ka sa mga sigang dumaraan na may
            mga tattoo, korteng V ang pormasyon ng mga masel nila sa likod, praktisado ang mabagal at
            hambog na paglalakad.


2211-0225
                                                                 –3–                         M11/1/A1PIL/HP1/TGL/TZ0/XX


    45            Nagsusulputan sa tumbong sa eskinita ang mga bahay na tila naliligaw sa lugar na iyon,
            mga bahay na may tatlo hanggang limang palapag, makikinis ang mga pader, malayo pa lang
            parang naaamoy pa rin ang bagong pahid na pinta, may mga decorative tiles at maririkit na grills.
            Ito ang mga bahay ng mga asawa ng mga seaman, DH1 o Japayuki2. May mga washing machine
            na naka-display sa tabi ng kanilang mga pinto, mga karaoke’t videoke, at masisilip mo ang
    50      lagablab ng tv habang naglalaro ng playstation ang mga bata.
                  Ilang metro na lang at makauuwi na ako. Malayo pa lang ako’y tila nararamdaman na ng
            aking anak ang aking pag-uwi. Sabik itong sasalubong sa akin sa tarangkahan, habang kinukutkot
            ang aking bag para sa pasalubong.
                  Araw-araw ay umaalis at umuuwi ako rito, ngunit gabi-gabi ay humihimlay ang aking
    55      kaluluwa sa bahay ng aking bungang-tulog.

                                                                                Luna Sicat-Cleto, Makinilyang Altar (2002)


1
    DH: overseas domestic helper		
2
    Japayuki: mga babaeng Pilipinong nagtatrabaho sa Japan bilang cultural dancers/entertainers




2211-0225                                                                    Turn over / Tournez la page / Véase al dorso
                                  –4–                 M11/1/A1PIL/HP1/TGL/TZ0/XX

2.
                                  Bilog

                 Sa gawing ito ng Cervantes,
                 Sa tuktok ng bundok na biniyak ng kakaibang
                 Init ng panahon, hindi lang ang nagluluksang
                 Buwan ang bilog; bilog din ang umalsang leeg
             5   Ng mga katutubo, parang kakambal na ulo
                 Ng mga ulo nilang kakalog-kalog sa pagkain
                 Parati ng mga lamanlupang bilog,
                 Mula nang malason ang ilog
                 At kumalat ang tigdas sa mga batang
            10   Bilog ang tiyan at bilog ang mga matang
                 Parang araw na mahuhulog mula sa bilog-bilog
                 Na ulap ng lugmok nilang pag-asa.
                 Nagluwa ang ilog ng mga higanteng batong bilog,
                 Na tila pinanahanan ng mga lamog na espiritu,
            15   Nagmamakaawa para iligtas ang mga tuyong bukid,
                 Na hindi nakapagligtas sa isang magsasakang
                 Tumalon sa bangin at nagpalamon
                 Sa bilog na bunganga ng lupang namimintog
                 Sa paghihiganti dahil sa pagtigpas sa mga puno
            20   Ng mga dayuhang may bilog na handog
                 Kapalit ang mga luntiang aning bilog.
                 Bilog ang awit ng kamatayan araw-gabi
                 Sa Cervantes, isang tuldok, isang bilog
                 Na limot, nagbabakasakaling duraan
            25   Ng kahit ilang bilog na butil ng ulan.

                                          Rebecca T Añonuevo, Bago ang Babae (1996)




2211-0225
