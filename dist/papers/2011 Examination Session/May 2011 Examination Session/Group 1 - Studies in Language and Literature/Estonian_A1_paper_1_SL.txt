M11/1/A1EST/SP1/EST/TZ0/XX




     22110095

ESTONIAN A1 – STANDARD LEVEL – PAPER 1
ESTONIEN A1 – NIVEAU MOYEN – ÉPREUVE 1
ESTONIO A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0095                                                                                   4 pages/páginas
                                                             © International Baccalaureate Organization 2011
                                                –2–                   M11/1/A1EST/SP1/EST/TZ0/XX

Kommenteerige ühte kahest tekstist:

1.

                                           Kaotatud riik

                                  Pärast ajalugu saabub siiski ajalugu:
                                  monumendid ei valeta eales
                                  see külm
                                  valge rist valendavas taevas
                              5   ei kinnita muud
                                  kui et me pole kunagi olnud
                                  eneste omad
                                  me pole kunagi uskunud
                                  vabadusse mida
                             10   kinnitama ei peagi
                                  sümbolid ja saaga
                                  sõda ja sõna
                                  olnuks me hümn
                                  jõevee vulin
                             15   metsade sosin
                                  lillede kiirustav õitseng
                                  teadnuks me seda
                                  teadnuks
                                  kuis kasvavad kivid
                             20   ja kõduneb
                                  kartjate ilu ja kiri
                                  me müüdavus
                                  tõendanuks
                                  ei midagi muud
                             25   kui me kuulumist
                                  siiasamasse ilma
                                  mis lõi mälu
                                  ja tõi selle rasked rattad
                                  veerema üle voore
                             30   ja vainu
                                  nii me
                                  külade vahel
                                  lihtne näis kõik
                                  peale liiskude
                             35   nähtamatuse

                                  ja nüüdki
                                  küsime
                                  kes elab minevikuta
                                  kes elab tulevikuta
                             40   kes elab olevikuta
                                  kes üldse elab?

                                                                          Mathura, Inimene on rohi (2008)

2211-0095
                                                   –3–                    M11/1/A1EST/SP1/EST/TZ0/XX

      – Analüüsi luuletuse põhikujundeid.

      – Arutle selle üle, kuidas tekstis esitatakse looduse ja ajaloo vastandus.

      – Arutle luuletuse lõpuridade tähenduse üle.

      – Kuidas määrab luuletuse pealkiri luuletuse tõlgenduse?




2211-0095                                                    Turn over / Tournez la page / Véase al dorso
                                                       –4–                    M11/1/A1EST/SP1/EST/TZ0/XX

2.

                   Nüüd tuleb uus õpetaja, võtab uue raamatu, hakkab selle raamatu juures rääkima vanadest
            asjadest ja ometi tuleb see täiesti uutmoodi välja, igivõõralt.
                   Õpik on vene keelest tõlgitud – seda ütlen ma tookordsete tunnete alusel, tagantjärele targana.
            Õpikut ennast ma ei ole enam näinud, ei kujuta ka ette, misugune ta olla võis, ainult noid esimesi
      5     – värskeid lehekülgi mäletan, liigagi hästi.
                   Algab pioneeride rännakuga maastikul. Pioneerid, punased rätid kaelas, liiguvad koos
            õpetajaga kompassi järgi koolimajast põhja suunas ja jõuavad sovhoosi karjalauda juurde, uurivad
            seal kaarti ja näevad, kuhu on märgitud sovhoosi keskus, kust algab tee „Töörahva võidu“
            nimelise kolhoosi juurde, kus on sovhoosi puuviljaaed, kus on masinatraktorijaam, kus algavad
     10     nisupõllud, kuskohal läheb mööda põlluserva sügav uuristusorg. Ka pilte on.
                   Samahästi võiks see olla Kuul või Marsil. Midagi ei tunne ära. Mis see on – sovhoosi karjalaut?
            Mis see on – kolhoos „Töörahva võit“? Mis see on – masinatraktorijaam? Kuhu on jäänud
            metsad, heinamaad, talud, küünid, jõed, järved? Ja miks see org on just uuristusorg? Ja kogu
            see punt, õpilased õpetajaga, on veider ja ebaloomulik; mispärast ebaloomulik, ei ole arusaadav,
     15     võib-olla lihtsalt sellepärast, et liiguvad Kuul või Marsil, et peavad seda maastikku loomulikuks,
            vaatavad rahulikult kaarti ja uurivad kompassi ja ei ole põrmugi üllatunud, veel vähem
            ehmunud, maastiku täieliku ümberkujundamise pärast, võtavad jumala rahus neid sovhoose ja
            masinatraktorijaamu, ei küsigi, kuhu jäid siis jõed, järved ja talud.
                   [...] Kummaline seltskond hakkab rändama ühest õpikust teise, ühest tunnist järgmisse,
     20     ikka seesama, mis esimeses maateaduse tunnis maateaduse õpiku esimestel lehekülgedel
            kokku aeti. Sama seltskond, ja jäävadki kokku, igaveseks – minu mällu vähemalt; mis kõige
            hullem, nad ei ole poisid ega tüdrukud, pole ka poisid ja tüdrukud, on lihtsalt pioneerid
            või õpilased. Hiljem tuleb sada asja juurde, sada sündmust ja seiklust, laulu („Meil süda kerge on
            lõbusast laulust…“, „Suur ja lai on maa…“) ja kinofilmi, ja ikka on platsis nemad, nood esimesed
     25     sealt uuristusoru äärest, pioneerid, pioneerid, kes pole ei tüdrukud ega poisid.

                                                                         Madis Kõiv, Poisid ja tüdrukud (2010)


      – Analüüsi jutustajapositsiooni tekstis.

      – Kuidas esitab tekst Eesti ühiskonnas 1940. aastatel, Nõukogude okupatsiooni alguses toimunud
        muutusi?

      – Arutle, kuidas tekstis esitatakse looduse ja poliitika vahekorda.




2211-0095
