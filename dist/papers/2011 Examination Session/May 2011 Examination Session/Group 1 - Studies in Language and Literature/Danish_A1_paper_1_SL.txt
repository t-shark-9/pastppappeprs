M11/1/A1DAN/SP1/DAN/TZ0/XX




     22110067

DANISH A1 – STANDARD LEVEL – PAPER 1
DANOIS A1 – NIVEAU MOYEN – ÉPREUVE 1
DANÉS A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0067                                                                                   4 pages/páginas
                                                             © International Baccalaureate Organization 2011
                                                    –2–               M11/1/A1DAN/SP1/DAN/TZ0/XX

Skriv en kommentar til én af følgende to tekster:

1.

                                          Fristil om demokrati

                             Demokratiet betyder folkestyre.
                             Vi har demokrati og vi er et demokratisk folk
                             i Danmark. Vi styrer selv vores land.
                             Det er folket der sørger for
                         5   at det går os godt alle sammen.
                             Det er os der er retfærdige
                             og det er også os der behandler alle ens,
                             både rige og fattige.

                             I et demokrati skal alle være demokratiske.
                        10   Sådan er det ikke i et diktatur.
                             Der er der kun nogle der skal bestemme
                             de andre må ikke hvis de vil,
                             men selv om de er mange er det ikke demokratisk alligevel.
                             Men i demokratiet er der også frihed, meget,
                        15   helst mere og mere, lige meget til dem alle sammen.
                             Vi skal passe på at de rige ikke får mere
                             end de fattige af frihed,
                             for det skal være demokratisk.
                             Et demokrati kan man kende på
                        20   hvis de fattige også er frie.

                             Frihed skal være gratis i demokratiet,
                             ellers har de fattige ikke råd.
                             Hvis nogen ikke er frie er det deres egen skyld.
                             Hvis nogen tager friheden fra nogen andre
                        25   kommer de i fængsel, undtagen politiet
                             og dommerne eller børn,
                             hvis man kan fange dem.

                             Alle i demokratiet som arbejder får løn.
                             Dem der ikke kan arbejde får heller ikke løn,
                        30   det hedder bistand.
                             Dem der ikke vil arbejde skal,
                             ellers får de ingen løn
                             og det er udemokratisk.
                             De arbejdsløse skal også være demokratiske,
                        35   for det kan de ikke gøre for,
                             og når de får arbejde igen
                             skal de have lige så meget af frihed
                             som ham der fyrede dem,
                             der må ikke være forskel.


2211-0067
                                                   –3–                   M11/1/A1DAN/SP1/DAN/TZ0/XX

                        40    De arbejdsløse får understøttelse,
                              der ligner løn meget,
                              men de arbejder jo heller ikke.

                              Børnene får demokratiet af deres far
                              men ellers af deres mor.
                        45    Når de bliver større får de det i skolen
                              hvis de passer sine ting og ikke sviner,
                              fordi demokratiet er noget alle skal.

                         Per Højholt: Fristil om demokrati. Fra Gittes monologer og andre kvababbelser,
                                                                              Edition After Hand (1981)


      – Karakteriser fortællerens opfattelse af demokrati.

      – Hvordan skildres rige, fattige og arbejdsløse?

      – Karakteriser sprog og stil – herunder grammatik – i forhold til fortælleren og fortællerens indsigt.

      – Hvordan forholder forfatteren sig til digtets fortæller?




2211-0067                                                    Turn over / Tournez la page / Véase al dorso
                                                       –4–                  M11/1/A1DAN/SP1/DAN/TZ0/XX

2.

                                                      Den anden pige

                   Helt nede i den anden ende af bordet sidder Viktoria. Alle de andre har nogen over for sig og
            ved siden af sig. Viktoria har ingen af delene. Det aflange spisebord er alt for stort til, at man har
            nogen nytte af at sidde for bordenden.
                   Hun kan høre, at de otte taler sammen, hun mærker det ikke. Hun kan ikke mærke, at de
      5     er hos hende, fordi hun har inviteret dem. Viktoria bliver nødt til at anstrenge sig endnu mere for
            at lade som om, hun er en anden. Hun må nøjes med at trække vejret med den ene lunge, så hun
            ikke bruger den, hvor den anden pige bor. Måske kan de lugte hende, når hun puster luften ud
            gennem munden. Viktoria prøver at sige noget, mens hun trækker vejret gennem næsen, og hun
            er heldig. De andre tror, at hun gør grin med deres matematiklærer, der taler gennem næsen, fordi
     10     hans mor er fransk, siger han. Det er der bare ingen, der tror på, for hvad har en fransk mor med
            matematiklærerens næselyde at gøre. De otte piger fra klassen kigger ned ad det lange bord på
            Viktoria, der taler gennem næsen alt for længe, og hun synes selv, at det lyder irriterende. En af de
            otte siger noget, der er bedre end næselydene, og de kigger igen bort fra Viktoria.
                   Hun lader som om, hun hører lige så meget efter som de andre, mens hun gransker deres
     15     ansigtsudtryk og gør dem efter. Det ser ud som om, man slet ikke skal have noget udtryk,
            og Viktoria lader som om, hun ikke har noget udtryk. Det er svært, og hun må lave stirreøjne,
            så hun ikke kan se noget og trække vejret hidsigt gennem næsen, så det brænder, og hun kan ikke
            lugte noget. Det er alligevel umuligt at høre efter, så ørerne lader hun være. Hun er stolt af sig
            selv nu, og hun trækker ud i flippen på fars gamle skjorte, som druknede det sidste af den fremmede
     20     pige indeni. Den går helt ned til midt på lårene af hende, og den er det mest modsatte, hun kunne
            finde, af de små kjoler og stramme t-shirts, som hun har sådan lyst til at gå med. Lige nu er hun
            næsten som de andre, og hun begynder at høre efter, hvad de siger. De snakker til hinanden hen
            over bordet og ned ad det. Det er værre at høre efter, når de kun taler til hinanden, og Viktoria
            kigger lettet op, da hendes lagkage bliver båret ind. Nu ser de alle sammen hen på hende, og hun
     25     tæller lysene. Der er tolv, som der skal være. Hun løfter blikket og trækker vejret helt ned i begge
            lunger, og for sent kommer hun i tanker om pigen, der bor i den ene lunge, og hun bliver bange for,
            at hun skal komme til at puste noget af hendes ild med ud, og hun holder vejret lidt for længe og
            prøver at nøjes med at puste luften fra den ene lunge ud, og hun håber, at det er den rigtige.

                               Marina Cecilie Roné: Af Den anden pige. Fra novellesamlingen Ud af et skød,
                                                                                        Gyldendal (1990)


          – Karakteriser Viktoria i forhold til hendes fødselsdagsgæster.

          – Karakteriser ”den anden pige” i Viktoria og hvordan hun adskiller sig fra Viktoria.

          – Beskriv stemningen i uddraget.

          – Karakteriser sprog og stil.




2211-0067
