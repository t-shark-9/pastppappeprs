M11/1/A1SLK/HP1/SLO/TZ0/XX




     22110273

SLOVAK A1 – HIGHER LEVEL – PAPER 1
SLOVAQUE A1 – NIVEAU SUPÉRIEUR – ÉPREUVE 1
ESLOVACO A1 – NIVEL SUPERIOR – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

2 hours / 2 heures / 2 horas


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2211-0273                                                                                 4 pages/páginas
                                                           © International Baccalaureate Organization 2011
                                                    –2–                  M11/1/A1SLK/HP1/SLO/TZ0/XX

Napíšte komentár o jednom z nasledujúcich textov.

1.

                                    Misky Strieborné, Nádoby Výborné
                                                (Úryvok)

        Kalinčiak: Viete, Adelka, Ľudovít Štúr, u ktorého som pod druhé bol padol do nemilosti, že som
                   vraj nešiel roku 1848 za národ bojovať, bo, mi potom ustavične priateľom, neraz hľadal
                   útulok u mňa: „Janko môj, duša moja je smutná až k smrti,“ slovami evanjelia hovoriac.
                   I zhovárali sme sa, kým tma z duše jeho nezišla. Ja som ho opatroval v nemoci, ja som
      5            bol jeho dôverníkom, ja som ho pochoval – pri pomoci našich priateľov. Pomáhal som
                   mu často v jeho prácach; tak sme spolu prešli národné spievanky slovanské cyrilikou
                   písané, keď on ich sám v zime pre slabosť očí prejsť nemohol; ba ja som prepracoval
                   celé dielo jeho „O národních písních a povestěch plemen slovanských“ do češtiny,
                   ktoré na môj návod po česky bolo vydané. Mne moja láska nevyšla. Opustila ma, iná
     10            ma nestretla…
                         Vy Anička možno viete, ako o mne písal Jožkovi?
                         Jožko môj, Miloslav! Kalinčiak ti už poslal počiatok povesti „Knieža Liptovské“
                   po počte. Keby ten človek, ako hovorím, bol pilný, ten by Ti veľa mohol dopomôcť k
                   rozšíreniu časopisu. Ale ho len tak čas po čase zaobchádzaj, lebo on to veľmi rád má,
     15            navštív ho tu i tu listom a trochu ho pohlaď, a bude Ti, uvidíš, pracovať o dušu. Človek
                   to všelijako musí robiť, a šak Ty rozumieš.
          Anička: On to určite nemyslel zle.
        Kalinčiak: Ale mne to zle padlo.
          Anička: Chcel mať všetkých pod kontrolou.
     20 Kalinčiak: Myslel som si, že sa to dá. Ja si radšej z toho vášho listu jednu ušúľam, Anička. Vy ste
                   duša drahá, nikomu zle nechcete, ale život si to niekedy vynúti. Ja som sa snažil netúžiť
                   za zlom. Písal som veselé príbehy a žil smutný život. Človek sa nesmie brať tak vážne
                   ako náš Lajko, lebo…
          Adelka: …lebo si nevidí ďalej od nosa, spadne zo schodov a strelí si do nohy.
     25 Kalinčiak: Neviem, či som toto chcel povedať.
          Adelka: Tak sa teda neoženil, keď som zomrela…
        Kalinčiak: Kdežeby sa ten ženil.
         Hurban: Vždy som mu hovoril, ožeň sa, synov svojich a dcéry vychovaj pre národ, tak najviac
                   svojmu ľudu pomôžeš. Na tomto sme sa nepohodli. Veď hľaďteže – ja: Čo sa
     30            týka rodiny, moja žienka je rodená Jurkovičová, môj verný a dobrý anjel mne
                   na pomoc od Boha daný! Vychovala mi štyroch synov a tri dcéry. Najstarší je
                   syn Svetozár Miloslav, candidatus juris utrisque, praktizujúci teraz v Bratislave
                   a je predsedom spolku „Napred“, ide po našich starých šľapajach, skončil
                   gymnázium v Stendale v Prusku, a potom juridistickú akadémiu vychodil v
     35            Bratislave, absolvoval aj osudné vojenčenie ako jednoročný dobrovoľník, teraz
                   sa pripravuje na advokátske skúšky. Druhý syn je Vladimír, na Veľkú noc tohto
                   roku bude vysvätený za kaplána, absolvoval gymnázium vo Veľkej Revúci,
                   hodný mladoň, 23 ročný. Tretí syn Konštantín Svätoboj je tercianus na Gymnáziu v
                   Turčianskom sv. Martine a Bohuslav v prvej triede gymnázia tamže. Božena, moja




2211-0273
                                             –3–                 M11/1/A1SLK/HP1/SLO/TZ0/XX

   40            najstaršia dcéra, je dodná dcéra dobrej mamy a hodná manželka Pavla Roya,
                 farára v Púchove, príkladného priateľa a bojovníka národa slovenského. Želmíra
                 Mária má za muža Moravana, rázneho Slovana, inžiniera Vladimíra. Najmladšia
                 Ľudmila Anna, 12 ročná, učí sa v Hodoníne na Morave, nadané bystré dievčatko!
                 Má veľký talent na reči, rovnako ako staršia sestra Želmíra.
   45 Anička: Deti, deti…
        Antónia: Deti, deti…
        Marína: Deti…
      Sládkovič: Naše deti sú hodné, zdravé. Cyril prerastá temer už Oľgicu a malá Elena tučná
                 je ako putera. Tonka pozerá do záhrady, a vidiac, čo ešte snehu tam má, vždy sa
   50            vracia do izby s túžbou po Dolniakoch. A mne nech nikto Horniaky nehaní.
        Antónia: Tak tak. Dobrý bol môj Ondrík manžel.
         Anička: Mňa môj Jozef Miloslav miloval.
        Antónia: mňa môj Ondrík tiež.
        Marína: Mňa miloval aj Ondrík, aj môj Gerža. A všetci Slováci ma milujú.
   55 Anička: To je pravda.
        Antónia: Adelka, nemôžete všetko odsudzovať len zato, že vám život nevyšiel...
         Adelka: nevyšiel. Nevyšiel?
         Anička: No…
         Adelka: Vám vyšiel?
   60 Anička: No a nie? Muž, deti…
         Adelka: Listy z povstania…
         Anička: Veď aj vás mal rád. Nevyšlo to, ale zato vás mal rád.

                        Jana Juráňová, Misky strieborné, nádoby výborné, Divadlo v medzičase (1998)




2211-0273                                             Turn over / Tournez la page / Véase al dorso
                         –4–                  M11/1/A1SLK/HP1/SLO/TZ0/XX

2.

                       Dlabačov

                 Električka cengá-cinká
                 každú chvíľu odznova
                 Sobotňajšie nočná linka
                 Je to linka pudová

             5   Pohár vína cengá-cinká
                 žiari ako nový kov
                 Rozhoď nôžky manekýnka
                 dlhé nôžky z módnikov

                 Ráno vstaneš nahá bosá
            10   z perín ako z omylov
                 To čo bolo nestalo sa
                 To čo bolo stačilo

                 Zdvihni hlavu tvár si utri
                 vzplanutia sú nestále
            15   Listujeme v cudzom vnútri
                 Ako v módnom žurnáli

                 Električka cengá-cinká
                 šťastná že je nedeľa
                 Je to živočíšna linka
            20   bez začiatku bez cieľa

                                      Jozef Urban, Malý zúrivý Robinson (1985)




2211-0273
