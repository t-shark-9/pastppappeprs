M11/1/A1HUN/SP1/HUN/TZ0/XX




     22110135

HUNGARIAN A1 – STANDARD LEVEL – PAPER 1
hongrois A1 – NIVEAU MOYEN – ÉPREUVE 1
húngaro A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0135                                                                                   3 pages/páginas
                                                             © International Baccalaureate Organization 2011
                                                       –2–                 M11/1/A1HUN/SP1/HUN/TZ0/XX

Írjon kommentárt, rövid esszét az alábbi művek egyikéről!

1.

                   A követ kell nézni – mondta a művezető az asszonynak a bolt előtt, hogy arra a Géza
            éppen jó lenne. Menjen másnap a fejtőbe, ott elrendeznek mindent, megmutatják neki a helyet,
            meg a munkát. Az asszony alig hitte, vissza is kérdezett, hogy biztosan a Gézáról van-e szó és
            tényleg holnap kell-e. Hát persze – bólogatott a művezető. Végre állást kap a gyerek – gondolta
      5     az asszony a boltból hazafele –, nem ül egész nap a konyhában a sparhelt mellett, olyan lesz,
            mintha nem is volna hibás, mert így hívták az ilyeneket: hibás. A Géza hibás – mondták a faluban,
            nyersen, kicsit vádolva is ezért a Gézát. Mintha okozója lett volna saját nyomorúságának,
            mindannak a sok-sok hibának, ami a testbe és a fejbe volt belevarrva. Hibás a hibái miatt –
            gondolták a faluban a parasztok, holott a Géza erről semmit sem tehetett, inkább az úr képébe
     10     kellett volna vágni: hibás – de erre gyávák voltak a parasztok, rettegték a büntetést. Csak az
            asszony gondolta, mikor a templomban kulcsra tette a kezét, hogy mit képzel ez az isten, miért
            veri őt ezzel a beteg gyerekkel. Keresztet vetett hirtelen, mert azt mondta, gazember, rá az istenre,
            hogy gazember. Belül sokszor marta, hogy nem elég ez a beteg fiú, még a lelkiismerete is fúrja
            a vádaskodás miatt. Ő mindent megtett – gondolta. Biztos ő is rontott valamit – gondolták
     15     a parasztok. Hordta a hasában kilenc hónapig – amikor a hasában hordta, akkor rontott valamit
            – gondolták a parasztok. Melengette – gondolta az asszony –, de az isten az nem figyelt rá, hogy
            hibátlan szülessen, olyannak, mint mások.
                   Most mehet a fejtőbe. Átszaladt a szomszédba és mondta a hírt: dolgozni fog a Géza
            a fejtőben, úgy, mint mindenki, mint a rendes emberek. A szeme csillogott, akár egy bura
     20     nélkül hagyott villanykörte, mert valami súlyt tekertek ki a szívéből és ezt nem tudta rejtegetni.
            A szomszédban meg örültek, úgy csináltak: Ez aztán jól összejött most a Gézának – mondták.
                   – Jó lesz az a Gézagyereknek – mondta a szomszéd férfi, arcára diadal maszatolódott: a Géza
            nem az ő gyereke – ezt írta ki diadalmasan az arcbőr. A szomszédok sorsát évek óta észrevétlen
            rángatta ki az esendőségből a Gézagyerek nyomorultsága, pontosan tizenhat éve, mikor a Géza
     25     kétéves lett és eldőlt: nem lesz rendes, a Géza hibás lesz. De az asszony olyan mélyen volt
            sújtva sorsától, hogy ebből évről év hiába: semmit nem látott.

                                                                               Háy János, A Gézagyerek (2005)


       – Hogyan jellemzi az író a részletben a címszereplőt, Gézagyereket?

       – Mennyiben segítik paraszti szereplők a részlet megértését?

       – Mi a narrátor szerepe a részletben?




2211-0135
                                                  –3–                M11/1/A1HUN/SP1/HUN/TZ0/XX

2.

                                              Könyvjelző

                                     			                  Az újfasizmus ellen

                                     van amikor máglyákba gyűjtve
                                     fojtogat áldozati füstje
                                     úgy érzed amíg könyvre könyv ég
                                     mintha agyvelőd pörkölődnék
                                 5   van amikor a megmaradtra
                                     vadásznak mint a ritka vadra
                                     becsöngetnek éjnek évadján
                                     és besurrannak mint a patkány
                                     szimatolnak szaglásznak körbe
                                10   majd polcostól döntik a földre
                                     és gyanúsított könyved örvén
                                     elhurcol téged is a törvény
                                     van amikor finomabb módját
                                     eszelvén ki nem indokolják
                                15   miért s miért nem mint a zúzák
                                     a bebegyelt ocsút bezúzzák
                                     mielőtt még világot látna
                                     átpréselik a másvilágra
                                     van amikor csak lipve-lopva
                                20   elfelejti hozni a posta
                                     ha merszed volna s tudakoznád
                                     pilátusként kezüket mossák
                                     van amikor szemük se rebben
                                     csak ráböknek hogy mi van ebben
                                25   s mi amabban leszedni mindet
                                     átnedvesül a gatyád inged
                                     megszégyenülten mint a tolvaj
                                     maradsz a szennyes kis motyóddal
                                     mintha velődet vették volna
                                30   szédelegsz ki a folyosóra
                                     reszkető kézzel matarászva
                                     fordítva gyújtsz cigarettára
                                     s egész életed kesernyéje
                                     harap tikkadt szád szögletébe

                                                                        Kányádi Sándor, Könyvjelző (1984)


      – Milyen műfajú a vers?

      – Mi adja a vers sodrását?

      – Milyen személyes élményeket, véleményt ébreszt Önben a vers?


2211-0135
