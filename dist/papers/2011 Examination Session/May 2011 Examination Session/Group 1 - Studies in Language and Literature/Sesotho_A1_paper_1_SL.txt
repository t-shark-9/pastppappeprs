M11/1/A1SES/SP1/SOT/TZ0/XX




     22110255

SESOTHO A1 – STANDARD LEVEL – PAPER 1
SOTHO A1 – NIVEAU MOYEN – ÉPREUVE 1
SESOTHO A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0255                                                                                   3 pages/páginas
                                                             © International Baccalaureate Organization 2011
                                                       –2–                    M11/1/A1SES/SP1/SOT/TZ0/XX

Ntša maikutlo a hau holim ‘a e ‘ngoe ea liqotsulo tsena.

1.

                   “Kena u tlohele ho botsa ntho li hana ho fela”, ho rialo Limakatso, a se a bile a otlile terata
            a re tšethe ka nqane. Teboho a latela ka potlako, empa eitse ha a re oa tlola, borikhoe bane bo
            motšetše ba hakoa ke terata ba re: “Tlerrr!” a ba a oela ka mane. Limakatso a mo phamola
            ka letsoho, a mo hula, Teboho a sa bone moo a eang.
      5            O bone feela ha Limakatso a se a bula lemati, a kena a mo hulela ka hare. Ha a kena eaba
            hona mahlo a bulehang, a bona hore ke ka ntloaneng, ho patisane ka mono. Ha a re oa bua,
            Limakatso a mo thiba molomo ka monoana a re: “Shhhh.” Ha thola ha re tu! Ho se le mokoto
            o boholang, eaka ho feta baloi. Teboho a utloa mantsoe a banna a bina kolia-malla, a e otlela tlase,
            eaka oa lora. Ka ntloaneng ka mona sebaka se lekane motinyane, ba peteletsane le Limakatso
     10     eka ke motho a le mong, fahleho li thulane ho setse feela hore melomo e thulane, empa letsoalo
            le harola motho hoo a neng a sa nahane le hore o na le kharebe ka moo ka ntloaneng, lefu le nkha
            nkong tsa ngoan’a monna.
                   A utloa molumo oa pina o ntse o atamela, moriri oa hae oa baleha, a utloa eka ho atamela
            lefu eseng batho ba binang, athe kannete matsohong a bona ba jere lona lefu, ‘me ba le jala hohle
     15     moo ba tsamaeang teng. Ea ea, ea nyoloha kolia-malla. Teboho mala ane a neng a mo seha ha
            a le ka sepetlele eaka e ne e le papali. Joale a hla a mo tabolaka. Ha e nyoloha joalo, a utloa ho
            bohla koloihali e kholo, eka e felehelitse mantsoe ana, ntloana ea ba ea thothomela, ho eena ea
            ka lefatše lohle lea thothomela. Ha a talima Limakatso, hona lefifing leo, a bona motho a thotse
            a itse tu! Empa sefahleho se sa bontše ho tšoha, monoana a o hateletse lipounameng, tsa hae,
     20     eka ke ‘m’e o tholisa ngoana. Pina a utloa e mo hatsetsa, e matha le mali, e fihla e kena maleng,
            ‘me a utloa eka ha ho letho ka hare ho eena, eka matšoafo, sebete, mala le tsohle ha li eo, ho setse
            feela lehaha le se nang letho. Pina ea mo hatsetsa eka lehloa. Hang-hang a utloa e thola e re tu!
            Ho utloahala ho bohla ha koloi ena feela, eo a sa e tsebang hore ke ea mofuta ‘ngoe. Ho thola hona
            ha mo hatsetsa le ho feta, a ba a lakatsa eka a ka a utloa pina eane, bonyane a tsebe moo beng ba
     25     eona ba seng ba le teng. “Ke batho ba hostele”, Limakatso a hoeshetsa, empa ka baka la ho tšoha,
            Teboho a se utloe letho. Ha a re o a botsa, Limakatso a mo hatella ka monoana lipounameng, a re:
            “Shhhh! mohlomong ba se ba le haufi.” Ba utloa liqi tsa batho kantle li re ti! ti! ti! ti! Ba bang
            eka ba tlola literata, a utloa ho buleha ha mamati a matloana.

                                                                                   N Maake, Koliamalla (1999)


       – Maikutlo a sengoli ke afe, ‘me se atlehile hakae ho a fetisa?

       – U ka re puo le setaele tsa sengoli li nepahetse hakae ketsahalong ee le hore na boemo boo bo
         hlalositsoe hantle hakae?

       – Litaba tsa qotsulo le setaele li u ama joang u le ‘mali ?




2211-0255
                                                   –3–                      M11/1/A1SES/SP1/SOT/TZ0/XX

2.

                                                   Lefu

                                   Lefu, ea letsukunyepe khoachela,
                                   Lebala ha se la selokoe, ke pilo-ntšo.
                                   Moeka o lihoro, o a khoaphela,
                                   Likooa o li kentse maqheba.

                               5   Hoja ke poho, Ramafiela,
                                   E ka be e le qaqamasukoaneng,
                                   Batho re e tšoara, re e liela,
                                   Ka mona ka Senqu, maliba-matšo.

                                   Lefu le lereli, le a tšabeha,
                              10   Sehloho sa lona se tsejoa ke mang?
                                   Esere ke u phetela, ka hlomoha;
                                   Lefu le a ja, le ntjetse baena!

                                   Lefatšeng ka hohle ke litutulu,
                                   Maloetse a bohale a thethefetse,
                              15   Maqeba a hoamme mali, a omme bolalu;
                                   Lefu le a rena le a nyakasa!

                                   Sehelo sa lefu ha se na leeme:
                                   Se hela mofo, se eo hela morena,
                                   Joaleka sekele ha e hela moseme,
                              20   Leloli, lehola, qokoa ka ho tšoana.

                                   Phoso boholo ke ea Adama le Eva:
                                   Hoja ba se ke ba ja tsa Sefate,
                                   A ka be a se ke a halefa Jehova;
                                   Ho rona lefu le ka be le hloka matla!

                                                                               E A S Lesoro, Mmitsa (1983)


      – Sengoli se atlehile hakae tlhalosong ea sona ea lefu?

      – Sengoli se sebelisitse maqiti afe ho fetisa maikutlo a sona ka lefu?

      – Tlhaloso ee ea lefu e reng ho uena u le ‘mali?




2211-0255
