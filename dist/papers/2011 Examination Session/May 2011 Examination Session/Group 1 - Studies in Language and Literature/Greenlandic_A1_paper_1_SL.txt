M11/1/A1GRE/SP1/KAL/TZ0/XX




     22110119

GREENLANDIC A1 – STANDARD LEVEL – PAPER 1
GROENLANDAIS A1 – NIVEAU MOYEN – ÉPREUVE 1
GROENLANDÉS A1 – NIVEL MEDIO – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2211-0119                                                                                   5 pages/páginas
                                                             © International Baccalaureate Organization 2011
                                                     –2–                 M11/1/A1GRE/SP1/KAL/TZ0/XX

Suliakkiissutit arlaat ataaseq suliarissavat:

1.

                   Ullut ingerlalertorput, tamassa taartuarsaartalereerpoq.        Taseralimmi aasisorsuit
            ullunik assigiinngitsunik atugaqarsimapput. Aasaq silagigajussuusimavoq, aammalissaaq
            silarlukkumalleriarluni peqqarneq ajorsimavoq. Nigeq natsikkaangami imaq persorisorsuusarpoq
            Simiuttat aanngartittarlugit allaat.
      5            Silagik silarlullu kalaallip inuunerata ilagerpiarpai, taamaattumik tujorminartut
            puiulertorneqartarput.      Silapilulli sivisunaaleraangat naammagittarneq nikallujuissuserlu
            killeqanngiusartoq inuit pigisarpaat.         Maalaartoqarneq ajorpoq, ilaasali tujorminartoq
            quiasunnermut sangutittarpaat avaanngusuutissaagaluit oqinnerusumik atorneqalersillugit.
                   Toqqit ikiliartulerput, malunnartumillu inuerukkiartulerluni. Ullut tamaasa umianik
     10     aallartoqartalerpoq, ilaat avannamut, ilaat kujammut.
                   Umiat aallalersut isigalugit nuanneqaat.         Umiaq tupinnartumik utsersoorsuuvoq.
            Aallalersummi       ilaat    useqangaaraangamik       anguartaasa    soorlu   iputitik   immap
            qaatigut uniaannassagaat, tassali pukkingaaramik.           Isigalugit nangiarnarujussuartaqaat.
            Inui issoraraangamik aalariarfissaaruttarput, aquttualluunniit sumik nikeriarsinnaanngilaq.
     15     Qajartaasa aamma qaannatik ulikkaarlugit usiartarput, ilami iluatinnartorpassuit qimaannarneq
            ajornaraluarmata.
                   Maani Attup eqqaani nunallit, Sarfarmiullu assorsuaq pilisarput.            Taseralimmiit
            ukiivimminnut ungasikkaluaqisoq piliaminnik umiaq ulikkaarlugu siuussereersimapput.
            Ilami eqiasuffeqarnatillu merserisaqanngillat. Piliarpassuit qimatulivinnut inaalinneqarput,
     20     isugutammit – teriannianillu pineqartussaajunnaarlugit.
                   Qimatuliviit alannguartaniittarput ujarassuit nakkarnikut akornanni. Ilaanni ukiivinnut
            qanippiarneq ajorput orninnerilu pisariusarlutik. Piaaralutik piliatik taama inaalittarpaat,
            tassa nalinginnaq ingerlatiinnarlugit nerisassaanngimmata, – sillimmataasussaammata
            isumalluutaallutik ullunut piniagassaaleqinartunut, – piniakkammi nalunaqimmata.
     25            Taama umiaq ulikkaarlugu siuussigaangamik, aamma taamatut usitigalutik aallavittarput.

                  Aasap ingerlanerani inuusuttut aavartartut tuttoqarneranik arlittarpaat. Looriinnguakkut
            erneri aavaramik arlaleraarsimallutik tikissimapput, taanna nukaa Buujuk pernarniartuugamimi
            nukatugatsiarsuarmik pernarsimavoq. Kisianni aatsaat taama sivisutigisumik nammassimagami
            naalliuperaarnini eqqaasarpaa qungatsinilu ullut arlallit sannersimatissimallugu.

     30           Ullut ilaanni Taseralimmi aasisut amiakkoriligaat iterput sila atoruminarluartoq.
            Ullut kingulliit tulleriit tamani tamaani pikisut takussaapput; ullumili pinngitsoqaratik
            pikerrapput, ilaallu aallartalereerput, kingulerutilersullu soorlu qimalikkat.

                   Kujataamiut avannaamiullu ungasinnerusunit aggersimasut angerlamut ingerlavissaat
            ungaseqaaq, – anguartinngui qasusuinaalissapput.               Tammaarnialeraangamik umiap
     35     usingiarnersua pisariusaraluaqaaq, taamaattullu ullaakkut aallarnialeraangamik usilersornersuaq
            suliaqarnartaqaluni. Tamarmilli angerlarniartuugamik aalalluarlutik sulisarput, qasulernertillu
            akiortarpaat isuma ataaseq tamarmik pigigamikku, tassa: Angerlamut ingerlagamik, – nunartillu
            tikikkunikku aatsaat eqqissiumaarlutik. Anguartit ulloq isukkaarlugu iputtuartarput, ilaannilu
            unnungaartoq aatsaat tammaararaat. Ullaaralaannguaq utoqqaat itersaalersarput pikilerlutillu.
     40     Silap atoruminarnerani qasuffissaqanngitsutut ingerlaartuartarput. Aatsaat naammatsillutik
            sinillutillu qasuersertarput anorimit malinnillu sapernugaangamik.


2211-0119
                                                      –3–                  M11/1/A1GRE/SP1/KAL/TZ0/XX

                  Tulugarsuit Taseralik qulangiuaarpaat qaarsilaannguatsiaqalutik. Ilaat malersuuttarput
            nammaassaariaqattaarlutik, – nuannaarnermillu nilliinnartarlutik. Akornuserneqannguarnatik
            perlukorpassuit mamarnersiuinnartarpaat. Ullut erinigisatik atulerpaat, tassami aasap ingerlanerani
   45       qasseeriarlutik tamaanga paasiniaasareersimapput, inuilli ersiginermit ungasinniartarsimallutik
            naak ilaanni iluatsitseriarlutik mamarluinnartunik tillittarsimagaluarlutik.
                  Inuusuttut arlallit aappassaminnik asasaminnik naapitsisimapput – taamalu siulimik
            inuunerat nangillugu atorpaat, ilaqutariit imaluunniit inuiqatigiit quloruunngitsut
            atattuinnaqqullugit       nunarsuarpullu      asasarput        alianaagisarput    qaqugorsuarmut
   50       inoqartuinnaqqullugu sapiitsunik, merserisaqanngitsunik imminnullu napatilluartunik.

                                                                                Otto Rosing, Taseralik (1955)


      – Inuussutissarsioriaaseq atuakkami ersersinneqartoq isummerfigiuk, nassuiarlugulu naleqartitat
        piginnaasallu suut innuttanit pingaartutut isigineqarnersut.

      – Atuakkiortup kalaallisut allaaserinneriaasia isummerfigiuk. Ilanngullugu uiguutip SUAQ-ip
        (soorlu makkunani aasisorsuit, utsersoorsuuvoq, nunarsuarpullu il.il.) atorneqarnera
        isummerfigiuk.

      – Asanninnerup aappariinnerullu atuakkami oqaluttuarineqarnera isummerfigiuk.




2211-0119                                                      Turn over / Tournez la page / Véase al dorso
                          –4–                    M11/1/A1GRE/SP1/KAL/TZ0/XX

2.

                           Nunaga

                 Anoraannguaq qaagit kivinnga
                 mallit qaartartut qarsullugit
                 nunavinnut ingerlanniannga
                 sermit qaqqallu ornillugit!

             5   Tassaniippoq inuunerma sorlaa
                 qaqqat innaanni naasimasoq,
                 aputillu imertertuarpaa
                 aasap kissaanit aassimasup.

                 Qaarsut qaanni uissutaraakka
            10   mallit qaartartuartut nipaat,
                 asimiillunga naalaartaraakka
                 qaqqat kuuisa kuuppaluat.

                 Imavissuit qaallualaartut
                 timi soorlu qangattaattaraat,
            15   siulimmi qajaasa sapiitsut
                 kiffaanngissuseq toqqortaraat.

                 Qaqqat innaagut kuunneri kuuit
                 erinat asanarnersaraat,
                 siulittami inngerutaasa
            20   erinaasa nangitsisoraat.

                 Uummatikkullu kuussuit kuuttut
                 siuaasama ammagaraat,
                 pitsit qaffarnerallu Inuttut
                 siuaasat tunissutigaat.

            25   Nipangernatik ittukkumaarput
                 pitsit taama Inuttut sanaat,
                 uummatitsigut sarfarumaarput
                 atatillugu sermit nunaat.

                 Asavakka imaq seqinerlu,
            30   tassaniippoq kipitsaviga,
                 qaqqat portornit, sermersuarlu
                 naassaanngitsoq uummatiga.

                                      Moses Olsen, Puilassoq pikialârtoq (1969)




2211-0119
                                                   –5–            M11/1/A1GRE/SP1/KAL/TZ0/XX

      – Taallami oqaluttuartoq pillugu qanoq ilikkagaqarpugut?

      – Oqaatsit assigiinngitsut soorlu piseq, inngerut aamma qajaq qanga inooriaatsimik ilaqarput.
        Tamanna pingaaruteqarpa?

      – Nipit assigiinngitsut taallami isumaliutigikkit.




2211-0119
