M11/1/A1TUR/HP1/TUR/TZ0/XX




     22110317

TURKISH A1 – HIGHER LEVEL – PAPER 1
TURC A1 – NIVEAU SUPÉRIEUR – ÉPREUVE 1
TURCO A1 – NIVEL SUPERIOR – PRUEBA 1

Wednesday 11 May 2011 (morning)
Mercredi 11 mai 2011 (matin)
Miércoles 11 de mayo de 2011 (mañana)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2211-0317                                                                                 3 pages/páginas
                                                           © International Baccalaureate Organization 2011
                                                     –2–                 M11/1/A1TUR/HP1/TUR/TZ0/XX

Aşağıdaki iki parçadan bir tanesini seçerek, seçtiğiniz parça hakkında bir eleştiri yazınız.

1.

                  Akşam yemeği için yukarı kattaki yemek odasındalar.   Balkonun çift kanatlı açık kapısı
            gecenin seslerini, kokularını taşıyor içeri.  “Hüseyin ölen ağabeyimin adıymış, daha üç aylıkken
            ölmüş, sonra ben doğunca, bana onun adını vermişler.  Buralarda böyle şeyler olur.”
                  Çorbasını içerken gülümseyerek ilgiyle, dikkatle dinlemeye çalışıyor Şengül.  Herkese karşı
      5     uyumlu, sevecen, nazik görünmeye çalışıyor.  Kendi yanlış bir şey yaparsa, o gittikten sonra yok
            yere kız kardeşinin canını sıkarlarmış gibi, bir hata yapmaktan ürküyor; bu da her zamankinden
            daha dikkatli, daha ürkek yapıyor onu.  Almanya’da böyle oldu hep.   Bir kadın olarak da bir
            Türk olarak da hep sakınımlı davranışlar sergilemek zorunda kaldı.  Almanlara karşı Türkleri
            küçük düşürecek bir şey yapmamaya; başlarında erkek bulunmayan bir ana-kız olarak
     10     aralarında yaşadıkları Türklere karşı namusuna bir halel getirmemeye çalıştı.   Hiçbir yerde
            sivri görünmemeye, ters düşmemeye, öne çıkmamaya azami dikkat harcayarak geçirdiği koca
            bir gençlik!   Alttan alma, uyum gösterme, suyuna gitme konusunda gövdesinin reflekslerine
            yerleşmiş ezberlerine hakim; kendinden beklenenleri yerine getirmeye hazır biri artık.  
            Anlatacaklarını dinlemeye hevesli bir yüzle, geldiğinden beri “enişte” demekte zorlandığı
     15     Hüseyin’i dinliyor şimdi.
                  Hüseyin, konuşurken gözlerini kaçıran erkeklerden; konuşurken genellikle başını önüne
            eğiyor.   Bazen bir kibrit kutusu, bazen bükülü bir kağıt parçası parmaklarının arasında dönüp
            duruyor.   Bu durum huzursuz ediyor Şengül’ü.   Zaman zaman göz göze geldiklerinde,
            gözbebeklerinde iğnebaşı kadar da olsa çelik sertliğinde ürkütücü bir ışık parlıyor.   Kimseye
     20     yönelik değil, dünyaya öyle bakıyor.  Hıncı içinde kalmış erkeklerden olduğu belli.
                  Yaşamın güçlüklerinden söz ederken birdenbire, “Kolay değil on üç yaşında anasız kaldım.”  
            Diyor Hüseyin.   Songül bu konuşmayı bastırmak istercesine gürültüyle tabakları toplamaya
            başlıyor.   Hüseyin sözünün ortasında susuyor.   Yarım kalan sözüyle birlikte dudakları kısılı
            kalıyor.   Bir sigara daha yakıyor.   Sigara içerken çirkinleşiyor Hüseyin, dudaklarını kısarak,
     25     hırsını alır gibi kemirircesine içiyor sigarayı.  İçinde tuttuğu dumanı dışarıya az az veriyor.
                  Geldiğinden beri nasıl hitap edeceğini bilemediği Hüseyin’in babası Eşref Bey’in
            yüzündeyse acı ve mutsuzluk yan yanalar; her ikisi de aynı yüzde ama aralarında bir ilişki
            kurulamazmış gibi ayrı ayrı duruyorlar.  Az konuşuyor Eşref Bey; zaten tek başına varlığı bile
            her şeye yetermiş gibi orada öylece oturup, dinleyip dinlemediği belli olmayan gözlerle izliyor
     30     çevresini.   Bir yerde bulunmasının bile dünyayı haline yoluna koymaya yeteceğine inanan,
            kendine güveni tam adamlardan olduğu  besbelli.  Yüzünün bütün kapıları hayata kapalı.  Sanki hiç
            gülmemiş, gülmek istememiş, zaten istese de gülemezmiş gibi her şeye küs bir yüz bu.  Tekinsiz.  
            Kunt.  İçini söylemeyen.  Kendini ele vermeyen.  Ne hissettiğini hiçbir zaman bilemeyeceğiniz…  
            Hiç talepkar olmadan itaat bekleyen bakışlara sahip; öylesine çabasız ki bu bakışları, buyurgan
     35     bile değil.   Tersi düşünülemezmiş gibi, hakkı olanı almaya alışmış ve zaten böyle olması
            gerekiyormuş gibi sadece bakıyor o.   Şengül, adamın yüzüne ve bakışlarına niye bu kadar
            takıldığını anlamaya çalışıyor.
                  “Cacık fazla sarmısaklı mı olmuş?” diye sorarken Songül, aslında, yemeklerine övgü
            bekliyor.   Diğerlerinin sözlerindeki azlığı, kız kardeşinin aşçılığına coşkulu övgüler düzerek
     40     kapatmaya çalışıyor Şengül.  Bakır tencerede pişen ev yemeklerini nasıl özlediğinden abartıyla
            söz ediyor.  Dünyadan habersiz, azıcık aptal görünmenin, erkekleri rahat ettirdiğini biliyor.

                                                               Murathan Mungan, Kadından Kentler (2007)



2211-0317
                                   –3–                M11/1/A1TUR/HP1/TUR/TZ0/XX

2.

                               kumandan

                 8 Mart şerefine sevgilim
                 kumanda bu gece benim
                 nasılsa başka zaman olmayacak ve nasılsa
                 yarın sabah da boğazımda yalnız gizlice semirecek
             5   açıklık bir yerlerde
                 herkesle ve kimsesiz olma arzusu
                 hem TV’yi sen aldınsa
                 benim maaşımla ödendi
                 DVD oynatıcı ve ev sinenması da
            10   hem bak yine mi ABD’li savaşlar bezginliği
                 önce haberleri izleme gereği; gündemi bilecektir
                 yöneticiliğe hevesli, iyi eğitimli genç kişi

                 kahve servisi yaparsın artık,
                 ben bugün 8 Mart kraliçesi, küreselleşen mutfağımızda
            15   kazanan Amerikan makine Latin kahve İsviçre şekerlemesi
                 küresel dedim de küremiz ısındı dosyasıyla
                 bu gün patrona “gönderildi”
                 ofisimizin çok özel envanteri, demek terfim yaklaştı
                 seni de nikahıma alıvermeli
            20   töre cinayetinden mağdur olamayan kentli gözlerimle
                 izliyorum şirketteki gelişmeleri
                 oysa berdelden kaçmış kadar feminist
                 başkasının kocasını ayartırken, bölüm müdürünün metresi
                 görüyorsun sektirmiyorum, en yeni dedikoduları
            25   ve patronu en çok güldüren esprileri

                 ne kadar kalabalık ve yalnızlık dolu
                 akşam programları gibi kafam da
                 bacaklarımda ayrıkotu kadar sinsice uzarken
                 kadın doğmanın eksikliği…
            30   siyasetteki kotam da aynı bağlamda;
                 yüzde 4, yüzde 3, kızdırırsam yüzde 2
                 şu kumandayı alabilir miyim sevgilim?

                                                               Gülce Başer, Varlık (2008)




2211-0317
