M14/1/AXUKR/SP1/UKR/TZ0/XX




      22140215

UKRAINIAN A: LITERATURE – STANDARD LEVEL – PAPER 1
UKRAINIEN A : Littérature – NIVEAU MOYEN – ÉPREUVE 1
UCRANIANO A: LITERATURA – NIVEL MEDIO – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2214-0215                                                                                   4 pages/páginas
                                                             © International Baccalaureate Organization 2014
                                                   –2–               M14/1/AXUKR/SP1/UKR/TZ0/XX

Зробіть літературний аналіз лише одного із нижчеподаних текстів. У вашому творі ви повинні
дати відповідь на обидва запитання, наведені нижче.

1.

                  Сидів на горбку.
                  Перед ним лежало село. Бідне, сковане і стиснене в кліщах великого павука.
            І прокидалось, і знову погибало, і знову ворушилось, як муха в послідніх судорогах.
                  І чим більше тиснули кліщі, тим більше ворушилось сковане тіло, корчилось і кидалось.
      5           А часом, як з великого болю, з великим розмахом прокидалось воно, і здавалося, що
            туй-туй вже освободиться – якби був хтось подав йому хоч дрібку помочі …
                  Павукові кліщі тиснули і сьогодні, а село ворушилось, прокидалось, ловило наче щось
            руками і скидало із себе кроваві кліщі-кайдани.
                  Сидів і дивився на ту сцену. Боліло у грудях серце, і огнем палали очі.
     10           Схилив сиву голову і думав. Хоч і не хотів думати, та самі думи роями мішалися в
            мізку, пригадували минуле та малювали будуче.
                  Згадував молоді літа, а відтак той час, як вступав у життя.
                  І коли стояв на роздорожжі життя, питав, котрою дорогою іти, щоб здобути щастя.
            Одні казали, що щастя в багатстві, в грошах.
     15           І гуртами йшли тою дорогою.
                  А другі казали, що щастя – жити для других.
                  Мало йшло сею дорогою.
                  Відважився піти нею.
                  А дорога стояла перед ним повна терня, поросла будяками. Була тяжка.
     20           І казали, щоб іти сею дорогою, треба життя, правдивого життя!
                  І питався за життям. Яке воно, що се значить – жити?
                  Життя – то борба, а жити – значить боротись! Боротись! З ким боротись і за що
            боротись? Чи з другими? Таж жити для других – значить щастя! А він шукав через
            посередництво життя – щастя!
     25           Іди тою порослою дорогою, казали йому, а найдеш темні, демонські сили, що будеш з
            ними боротися; а як побідиш, будеш щасливий!
                  Тож і буде рай для тебе!
                  І він пішов!
                  А на дорозі стрічали його люди, казали, що, хотівши жити, треба друга, щоб помагав і
     30     піддержував його в борбі, треба щирої подруги!
                  Шукав її!
                  І ось пригадує він собі одно гарне дівча, в котрім гадав найти спільну товаришку в
            борбі, значиться – в життю і в щастю!
                  Тямить добре ті чудові очі, то рожеве личко, ті чорні, мов терен, брови. І як те все
     35     минулось? Де то все пропало? Чому розійшлись вони? Знає він добре і пригадує ті хвилі
            – тяжкі, гіркі хвилі!
                  А мусили такими бути, бо, противно, він мусив би зречися життя, а з ним і щастя –
            а він бажав одного і другого!
                  Був такий гарний день, як сьогодні, лиш що то було вечором і було ще краще. Діялось
     40     також у селі.
                  Сидів в огородчику і також думав о щастю. Думав, думав!
                   А думи як та піна на воді! Прийде струя* – і їх нема! Пропали. Розвіялися і вони так!
                  Співав соловей, світив місяць, сяли зорі, і пахли квіти.


2214-0215
                                                   –3–              M14/1/AXUKR/SP1/UKR/TZ0/XX

                   Коло нього сиділа дівчина, сміялась, жартувала, а відтак кокетливо положила голову
   45         єму на груди.
                   – Чи ти щасливий? – запиталась.
                   – Ні, шукаю щастя. А ти?
                   – Хочу … ні – мушу його знайти!
                   Йому забилось живіше серце.
   50              – І в чім найдеш ти його? – спитав нехотячи.
                   Засміялась.

                                                                           Іван Діброва Щастя (1905)



* струя: струм


        (а)     Що можна довідатись із цього уривку про внутрішній світ розповідача та про становище,
                у якому перебуває село?

        (б)     Які стилістичні засоби вжито автором для відтворення та підкреслення думок та емоцій,
                які описані в цьому уривку?




2214-0215                                                  Turn over / Tournez la page / Véase al dorso
                                               –4–                 M14/1/AXUKR/SP1/UKR/TZ0/XX

2.

                                         Скінчилось літо

                                Скінчилось літо. Шелестять дощі
                                Холодні – без веселок та без гроз,
                                А завтра на стави і на кущі
                                Змертвілим птахом упаде мороз.

                            5   І паморозь, немов могильна сіль,
                                Скує у лузі голі дерева.
                                І тільки вогники далеких сіл
                                Підкажуть, що земля іще жива.

                                Я жадібно ті вогники ловлю
                           10   І розмірковую в осінній млі,
                                За що крилату блискавку люблю:
                                Вона – це мова неба і землі.

                                В її ударах догорить пітьма,
                                І ніби світ спочатку виника.
                           15   Без неї ця земля така німа,
                                Як зморена душа без язика …

                                Та ні веселки в небі, ні грози.
                                Пливе туман, як вікова журба.
                                Тремтінням удовиної сльози
                           20   Мене зустріне схилена верба.

                                На ній вмирання мовчазна печать.
                                Взялись багном дороги і мости …
                                Навчи мене, природо, так мовчать,
                                Щоб блискавку у грудях зберегти.

                                                                   Микола Руденко Прозріння (1978)


      (a)   Яким чином назва твору є віддзеркаленням його основних ідей?

      (б)   Які cтилістичні засоби застосовує поет для опису природи та її пов’язання з його
            внутрішнім світом?




2214-0215
