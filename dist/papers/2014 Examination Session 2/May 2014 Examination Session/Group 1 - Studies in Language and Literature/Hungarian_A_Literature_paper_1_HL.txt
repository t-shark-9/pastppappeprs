M14/1/AXHUN/HP1/HUN/TZ0/XX




      22140097

HUNGARIAN A: LITERATURE – HIGHER LEVEL – PAPER 1
HONGROIS A : LITTÉRATURE – NIVEAU SUPÉRIEUR – ÉPREUVE 1
HÚNGARO A: LITERATURA – NIVEL SUPERIOR – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2214-0097                                                                                 4 pages/páginas
                                                           © International Baccalaureate Organization 2014
                                                      –2–               M14/1/AXHUN/HP1/HUN/TZ0/XX

Írjon irodalmi kommentárt az alábbiak közül az egyikről:

1.

                                                   A hír, hogy jönnek

            Egy október végi nap reggelén, nem sokkal azelőtt, hogy az irgalmatlanul hosszú őszi esők
            első cseppjei lehullottak a szikes, repedezett földre a telep nyugati oldalán (hogy aztán a bűzlő
            sártenger egészen az első fagyokig járhatatlanná tegye a dűlőutakat, s megközelíthetetlenné váljon
            a város is), Futaki arra ébredt, hogy harangszót hall. Legközelebb négy kilométerre délnyugatra,
      5     a régi Hochmeiss-dűlőben állt egy magányos kápolna, de ott nemhogy harang nem volt,
            még a torony is ledőlt a háború idején, a város még túl messze volt ahhoz, hogy onnan idáig
            bármi is elhallatsszon. S egyébként is: ezek a csengő-bongó, diadalmas hangok nem is
            távoli harangszóra emlékeztették, hanem úgy tűnt, mintha egészen közelről („Mintha a
            malom felől …”) sodorta volna őket erre a szél. Felkönyökölt a párnán, hogy kilásson a
     10     konyha egérlyuknyi ablakán, de a félig bepárásodott üvegen túl a pirkadat kékjében s az egyre
            halkuló harangzúgásban fürdő telep még néma volt és mozdulatlan: a túloldalon, az egymástól
            távol álló házak közül csupán a doktor lefüggönyözött ablakán szűrődött ki fény, onnan is
            csak azért, mert lakója már évek óta képtelen volt sötétben elaludni. Visszatartotta lélegzetét,
            hogy a harangzúgásapályban egyetlen félresodródó, zengő hangot se szalasszon el,
     15     mert tudni akarta, mi az igazság („Biztos alszol még, Futaki …”), s ehhez minden egyes
            hangra, ha mégoly árva is, szüksége volt. Puha, legendás macskalépteivel az ablakhoz
            sántikált a jéghideg konyhakövön („De hát senki sincs ébren? Nem hallja senki? Senki más?”),
            kinyitotta az ablaktáblákat, és kihajolt. Csípős, nyirkos levegő csapta meg, egy pillanatra be
            kellett hunynia a szemét; s a kakaskukorékolástól, a távoli csaholástól és a percekkel ezelőtt
     20     feltámadt éles, kíméletlen szél zúgásától csak mélyülő csöndben már hiába fülelt, nem hallott
            semmit saját tompa szívdobogásán kívül, mintha csak félálma kísérteties játéka lett volna
            az egész, mintha csak („… rám szeretne ijeszteni valaki”). Szomorúan nézte a baljós eget,
            a sáskajárásos nyár kiégett maradványait, és hirtelen ugyanazon az akácgallyon látta átvonulni
            a tavaszt, a nyarat, az őszt és a telet, mintha csak megérezte volna, hogy az örökkévalóság
     25     mozdulatlan gömbjében bohóckodik az idő egésze, a zűrzavar hepehupáin át ördögi
            egyenest csalva, és megteremtve a magasságot, a tébolyt szükségszerűséggé hamisítja …
            és látta önmagát, a bölcső és koporsó fakeresztjén, amint kínlódva rándul egyet, hogy végül –
            rangjelzések és kitüntetések nélkül – lecsupaszítva a halottmosók kezére adja egy szárazon
            pattogó ítélet, a dolgos bőrnyúzók röhejébe, ahol aztán irgalmatlanul látnia kell az emberi
     30     dolgok mértékét, anélkül hogy akár csak egyetlen ösvény is visszavezesse, mert akkor már
            azt is tudni fogja, hogy olyan partiba keveredett a hamiskártyásokkal, amely már jó előre le
            van játszva, s amelynek végén utolsó fegyverétől is megfosztják, a reménytől, hogy egyszer
            még hazatalál. Oldalra fordította a fejét, a telep keleti oldalán álló, egykor zsúfolt és zajos,
            most düledező és elhagyatott épületek felé, és keserűen figyelte, amint a puffadt-vörös nap első
     35     sugarai áttörnek egy megkopasztott tetejű, omladozó tanyaház tetőgerendái között. „Végtére is
            döntenem kéne már. Nem maradhatok itt.” Visszabújt a meleg paplan alá, karjára hajtotta a fejét,
            de szemét nem tudta lehunyni: megrémisztették ezek a kísérteties harangok, de még inkább ez
            a hirtelen csönd, ez a fenyegető némaság, mert úgy érezte, most aztán minden megtörténhet.




2214-0097
                                                      –3–               M14/1/AXHUN/HP1/HUN/TZ0/XX

            De nem mozdult semmi, mint ahogy ő sem moccant meg az ágyban, egészen addig, míg a
   40       körülötte hallgató tárgyak között egyszer csak elkezdődött valami ideges párbeszéd (megreccsent
            a kredenc, megzörrent a lábos, a helyére csúszott egy porcelántányér), akkor hirtelen
            megfordult fekhelyén, hátat fordított a Schmidtnéből áradó izzadságszagnak, fél kézzel kitapogatta
            az ágy mellé készített vizespoharat, s egy hajtásra kiitta. S ezzel aztán ki is szabadult ebből
            a gyerekes félelemből; felsóhajtott, megtörölte izzadt homlokát, s mivel tudta, hogy Schmidt
   45       és Kráner még csak most terelhetik össze a barmokat, hogy a Szikesről felhajtsák a teleptől
            északra fekvő Gazdaság istállójáig, ahol aztán végre megkapják a keserves nyolc hónapért
            járó pénzt, s hogy emiatt jó pár óra eltelik addig, amíg onnan gyalog hazaérnek, elhatározta,
            megpróbál aludni még egy keveset. Lehunyta a szemét, oldalára fordult, átölelte az asszonyt,
            s már majdnem sikerült elszunnyadnia, amikor megint meghallotta a harangokat.

                                                                   Krasznahorkai László, Sátántangó (2004)




2214-0097                                                     Turn over / Tournez la page / Véase al dorso
                                                                 –4–                    M14/1/AXHUN/HP1/HUN/TZ0/XX

2.

                                            Bezárva lenni a héttoronyban1,
                                            bomlani, a kövek között
                                            esni szét darabokra.
                                            Felszállni buszra, repülőre,
                                       5    mint ki szabad, holott
                                            mindenütt ott van a
                                            héttorony őre.

                                            Lennék bár szeretve és nemszeretve,
                                            mint egy használt ruha,
                                      10    gyűrötten, koszosan
                                            ide-oda vetve,
                                            de a héttoronyban
                                            se szeretnek, se nemszeretnek,
                                            csak kellek, mert megszokták,
                                      15    hogy ott gubbaszt
                                            a sarokban egy ember.

                                            Éhezni étket,
                                            szomjúhozni vizet,
                                            várni, hogy valaki
                                      20    csak érted fizet,
                                            de a héttoronyban nincs
                                            éhe éhségnek,
                                            nincs szomja italnak.
                                            Főznek és mosnak rám,
                                      25    s hiába belül darabokban,
                                            mindent eltakarnak a vasalt ruhák.

                                            Én olyan vagyok, amilyennek
                                            itt lenni kell,
                                            a testem a támfal visszatartja,
                                      30    mikor nekifeszül a lélek.
                                            Visszatart az anyag,
                                            alig szivárognak a rések.
                                            Olyan vagyok, mintha lennék,
                                            s hiába hívlak, a látszat megcsal,
                                      35    és nem akarsz jönni értem.

                                                                                               Háy János, Bezárva (2012)



1
     héttoronyban: börtön Konstantinápolyban, ahol a 16–17. században sok magyar raboskodott




2214-0097
