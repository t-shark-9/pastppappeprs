M14/1/AXSES/SP1/SOT/TZ0/XX




      22140175

SESOTHO A: LITERATURE – STANDARD LEVEL – PAPER 1
SOTHO A : Littérature – NIVEAU MOYEN – ÉPREUVE 1
SESOTHO A: LITERATURA – NIVEL MEDIO – PRUEBA 1

Friday 9 May 2014 (morning)
Vendredi 9 mai 2014 (matin)
Viernes 9 de mayo de 2014 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2214-0175                                                                                   5 pages/páginas
                                                             © International Baccalaureate Organization 2014
                                                       –2–                  M14/1/AXSES/SP1/SOT/TZ0/XX

Ngola manollo ea bongoli le puo qotsulong e le ’ngoe. Karabong ea hau u tlameha ho ipapisa le lipotso
tse peli tse fanoeng.

1.

                   Ha a qetile ho iphotholotsa ka potlako joaloka molisana ea ntseng a kharungoa,
            ’Mathabang a botsa; “hela mosali o tatetse kae?” Eena, “ ’me nako e ntšihile hampe, ke lokela hore
            e be ke se ke qalile tšebetso ka thata”. Eo: e-e mosali, iketle, lula fatše, ha se maobane aa a matšo
            nyana ha ke ne ke u bolella hore u ngoetsi ea ka, ke u ratela mora oa ka Thabang? Tseba hore ke
      5     se ke mo laelitse ’me a ka ’na a hata a kena hona joale ho tsoa motebong.
                   Ha e le nku ea koae eona e se e le teng kantle ka mona. E-e ’mannyeo, ha e ka u khathala
            matla tjee! Thabang oa ka ke motho ha se mapae ana a mafasa-thae ao u ntseng u tsamaea le
            ’ona, oa khanna eo motho. Ntata’e o shoele a mo sietse phiphitha ea makhomo, manku le mapuli
            u tla tobotsa ngoan’aka, u supe ka o hare. Lula fatše mona! Ua utloa le batho ke bao ba se le
     10     teng kantle. Butle, ke potlake ke u tlele kobo le tuku, lula kamor’a lemati ka mono!
                   Oa tseba e ne e le hona bosiu bo sang ho Likeleli! Athe mosali-moholo maobane pele ba
            robala ha a ntse a re ke ngoetsi ea hae, o mo ratela mora oa hae Thabang e ne e se bosoasi! Ngoana’
            batho a seleballoa, hlooho ea mo imela ea lla manyene-nyene ea ka oa lora. Hantle-ntle moo batho
            ba teng ba sebetsa litaba joang, ebe ke tla etsa joang, ke balehe? Le pele Likeleli a ikaraba a be
     15     a se a kena ’Mathabang e mokhutšoanyane. A mo fene-feneketsa ka potlako ka kobo le tuku a se
            a bile a ntse a khothaletsa baahisani ho kena ba tlo bona mohatša Thabang. Basali bao ba kena
            ba lumelisa. Ka ona motsotso Likeleli a sitoa ho ithiba, a se theola hloohong. Aa! ’Mathabang
            joale ha e ka motho eo re tlo ’mona oa se hikitsa tjee, molato? Ho botsa ’Malibuseng. “Ao!
            O lla feela, hana ke mokhoa teng hle le rona re ile ra ’na ra lla ra thola”. Basali bohle ba oa ke
     20     litšeho. […]
                   ’Makhotso […] “ngoan’aka, mona Popa le mathoko ea eona, lenyalo la teng le ka mokhoa
            oona ona. Ha u se u fihlile lelapeng leo beng ba lona ba khahloang ke uena joaloka hona joale e ba
            le se le lumme, ha ho sa le moo u eang”. Ua ’mona mosali ea lutseng pela’ka eo? Ngoetsi ea hae
            e ne e fihle mona e ntse e re e bontšoe moreneng e tlo supisa batho temo, ao, eaba ke phetho e se e
     25     le ha a tlile lenyalong joaloka uena tjena. […] Manyalo a mona a tsamaisoa tjena. […]
                   Mona joale Likeleli a bona hore o thulane le selo se phela, o itse tloara! A ipotsa hore na o
            tla ikinola joang tebe-tebeng ena. […] A hopola mokhoa oo e sa leng a holisoa ka oona ha bo.
            Lelapa la bo e ne e le la thapelo. Ka mehla ’mae o ne a ee a mo tiisetse hore leha bohle ba lefatše
            ba ka mo hlanohela, ho teng ea ke keng a mo lahla ho le thata joang kapa joang. […]
     30            A hla a nolofala Likeleli a iketsa thupula, etsoe boikokobetso le hlompho e ne e le neo eo a
            e filoeng ke ’mopi. […]
                   Ha le sunya nko mobung tsa hata li kena likatola, Thabang e mosootho a kaletse ea hae e
            ntšo tjee e tlhako li bohale. Ba o hlaba ba o laola molilietsane basali ba motse. […] Ha a fumana
            Likeleli ka tlung Thabang a ’na a bobotheha feela, a tlala le ntlo a leba holimo le tlaase. […]
     35     ‘Enoa ’me o tlisitsoe ke balimo lapeng mona,’ ke Thabang eo. […]
                   Bosiu boo ba esa tšekhe e sa le Likeleli a bo kakatlela, a nahana sena le sane.
                   Hoseng a iteta sefuba ngoanana ea joalo. ’Me ke kopa hore u mpe u ntokolle, ke eo
            fumana bashanyana bane bao ke sebetsang le bona, ke ba nehe litokomane tsena tsa ’muso. […]
            ’Mathabang a lokolla ngoetsi, […] e ne e tlameha hore e felehetsoe e be e katoe ke moshanyana
     40     oa moahisani. […]




2214-0175
                                                      –3–                   M14/1/AXSES/SP1/SOT/TZ0/XX

                  Ba ile letsatsi la ba la sekama. Ka nako ena joale Likeleli o ne a se a lohile leqheka. A kopa
            moshanyana ho khutla ’me eo ha a ne a lumela o ne a fuoa mashome a mahlano a maloti. […]
                  Ao, moshanyana loti a qala le ho bona e chelete e kalo e le matsohong a hae, a iphumana e
            le morui oa ’nete. A mo laea ka thata hore a fihle hae a fehile matšoafo, a bolela hore bashemane
   45       ba bararo ba mo tebetse ho Likeleli, ba mo lelekisa ka lithipa.

                                           Mpeoane Mokokomali M Mohlomi, Ha le Thakhisoe Fatše (2002)


      (a)      Maikutlo a sengoli ka chobeliso a hlahisitsoe joang qotsulong ee?

      (b)      Ntša maikutlo a hau mabapi le bohlokoa ba ’Mathabang qotsulong ena.




2214-0175                                                      Turn over / Tournez la page / Véase al dorso
                             –4–                     M14/1/AXSES/SP1/SOT/TZ0/XX

2.

                          Bokhutsana

                 Likhutsana re bokaneng re lle;
                 Re tle re bone ea sa tsoeng meokho;
                 Re hle re tsebe ke eena ’molai,
                 Likhutsana li phela ka ho sokola,
             5   Li phela otlong se ka maeba.

                 Mo-sa-la le likhutsana ha a koate,
                 Aka koata li ka robala naheng,
                 Bokhutsana hase lefutso ho motho,
                 Empa ba me ke lefutso mphato,
            10   Rare o sitiloe ho tseba ’mae,
                 Ka lefu le lonya ntaramane.

                 ’Na ke setse ke e, so hlalefe,
                 Rare a nkoa ke lefu merafong,
                 Le ka mahlo ha kea bona tšobotsi
            15   Ka sala le ’Mé mosali oa batho,
                 Ka hola ke bo kakachela bophelo,
                 Ra phela ka ‘lilopi’, likapolelo.

                 Ke holetse mafisa heso moholo,
                 Ka lisa likhomo, ka lisa lipere,
            20   Ka lisa likhomo, ka tsamaea thaba
                 Ma-bala-buka a ntšoma ka thola,
                 Ba ntšoma khopane nkha thaba.
                 Ho licheche ho nkha sekikitlela,
                 Le makhapu aa nkha bolile,
            25   Pelo ea tiea ke ho matha mahloeng.

                 Ke holetse mafisa ke se khongoana,
                 Ha ke ikana ke kopanya liboko,
                 Ke ana baheso le beso moholo,
                 Ke khutsana ngoana ‘Matšele,
            30   Oa ha ’M’a Tšele oa Lekotoane,
                 Motho oa ha ’Mammulane oa ha Tšele.
                 […]

                 Mahlo a khutsana ’monesa tsela,
                 Likhutsana re mpe re itšelise,
                 Re itšelise ka mabitla metseng,
            35   Lefu ha le khethe tšobotsi ea motho
                 Le nka bana le siee batsoali,
                 Hase hobane le ne le re hloile.



2214-0175
                                                   –5–                   M14/1/AXSES/SP1/SOT/TZ0/XX

                                      Molimo o Teroneng rea rapela,
                                      Hlohonolofatsa likhutsana tsena,
                                40    Ha ho bophelo ha tšepo e felile,
                                      Senotlolo sa Leholimo lerato,
                                      Re kope kamehla re tšepe Molimo,
                                      Molimo o liatla li Maroba,
                                      Liatla li tšoeu tsa Rammoloki,
                                45    Re etsa ‘Amene’ re koala thapelo.

                                                        L E M M Sehlare, Bahale Bao Lithothokiso (1988)


      (a)   Manolla tlhahiso ea bokhutsana thothokisong ena.

      (b)   Sethothokisi se fihletse lintlha life ka tšebeliso ea motho oa pele thothokisong ee?




2214-0175
