M14/2/ANMAL/SP1/MAY/TZ0/XX/T




      22142823

MALAY AB INITIO – STANDARD LEVEL – PAPER 1
MALAIS AB INITIO – NIVEAU Moyen – épreuve 1
MALAYO AB INITIO – NIVEL MEDIO – PRUEBA 1

Tuesday 13 May 2014 (morning)
Mardi 13 mai 2014 (matin)
Martes 13 de mayo de 2014 (mañana)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




2214-2823                                                                                       7 pages/páginas
                                                                 © International Baccalaureate Organization 2014
                 –2–           M14/2/ANMAL/SP1/MAY/TZ0/XX/T




              Blank page
              Page vierge
            Página en blanco




2214-2823
                                                               –3–                  M14/2/ANMAL/SP1/MAY/TZ0/XX/T

TEKS A




            MAJLIS RESEPSI BERTEMA JAWA




               7 Jun 2013, itulah tarikh penting yang paling indah dalam hidup pasangan pengantin
                Noor Azreen binti Noor Sharif dan Mohd Zul Firdaus Shah bin Mohd Nor. Pernikahan
                mereka berlangsung di rumah keluarga perempuan di Shah Alam. Hari itu mereka
                bahagia sebagai suami isteri yang baru. Kemeriahan majlis perkahwinan itu berterusan
  5             hingga majlis resepsi mereka. Majlis persandingan* dan resepsi mereka diadakan pada
                9 Jun 2013 di bangunan Wisma MBSA, Shah Alam. Tema majlis resepsi mereka ialah Jawa.
                Tema resepsi Jawa menjadikan majlis tersebut sangat unik dan istimewa. Perhiasan dewan
                tempat berlangsungnya majlis resepsi tersebut begitu sinonim dengan konsep Jawanya,
                warna coklat klasik.

10             Majlis resepsi tersebut begitu meriah dihadiri seramai 1300 orang ahli keluarga,
                rakan dan kenalan. Majlis tersebut juga meriah dikunjungi saudara-mara pengantin.
                Mereka datang dari Bandung, Surabaya, Dumai dan Singapura. Jurufoto majlis resepsi
                tersebut, Subhi Karim, mengambil gambar foto pengantin, keluarga, sanak-saudara serta
                rakan yang menghadiri majlis tersebut sebagai kenangan manis. Dialah orang yang paling
15              sibuk dalam majlis hari itu.

               Makanan untuk majlis resepsi tersebut disediakan oleh Delima Catering yang memang sangat
                terkenal dengan perkhidmatan makanan mereka. Pihak pengantin lelaki dan perempuan
                membalas hantaran sebanyak tujuh dulang. Pengantin perempuan menerima hantaran seperti
                naskah Al-Quran, telefon bimbit, beg tangan, barang kemas serta barangan kosmetik
20              daripada pihak lelaki. Pengantin lelaki pula menerima hantaran seperti baju, kamera,
                kasut, telefon bimbit dan minyak wangi daripada pihak perempuan. Selepas majlis resepsi,
                pasangan pengantin baru ini pergi berbulan madu ke Pulau Jawa. Mohd Zul Firdaus sudah
                lama merancang untuk melancong ke Pulau Jawa bersama pasangannya kerana dia begitu
                meminati budaya Jawa.



                                                                                    Disesuaikan daripada Pengantin (2013)

* Majlis persandingan: Pengantin lelaki dan perempuan duduk bersebelahan di atas pelamin dalam majlis yang dihadiri ramai orang



2214-2823                                                                  Turn over / Tournez la page / Véase al dorso
                                                                    –4–                  M14/2/ANMAL/SP1/MAY/TZ0/XX/T

TEKS B




                      SATE KASIM

                     Sate Kasim terkenal di sekitar Sentul, Kuala Lumpur. Pada Hari Raya1, satenya mendapat
                      tempahan yang tinggi. Kasim Hussain berumur 55 tahun. Dia menjual sate selama 37 tahun.
                      Malah kipas yang digunakan untuk mengipas satenya juga berusia 37 tahun. Kasim belajar
                      membuat sate pada umur lapan tahun daripada seorang penjual sate dekat kampungnya,
    5                 di Jalan Hang Tuah, Melaka. Minat yang mendalam terhadap perniagaan sate telah
                      menyebabkan Kasim berhenti sekolah ketika dia belajar dalam tahun dua di sekolah rendah.
                      Namun, Kasim pastikan anak-anaknya belajar dengan baik. Tiga daripada enam orang
                      anaknya berjaya melanjutkan pelajaran ke universiti.

                     Semasa Kasim mula-mula membuat sate, dia dibayar 50 sen sehari. Pada umur 19
10                    tahun, Kasim pergi ke Kuala Lumpur untuk berniaga. Dia hanya mempunyai RM302 dalam
                      tangannya. Dia berniaga sate di sekitar kawasan Sentul, Kuala Lumpur. Kasim bekerja
                      dengan rajin dan tekun. Kini, Syarikat Kasim Sate sangat terkenal. Kasim mempunyai
                      12 orang pekerja. Dia mendapat banyak pesanan sate apabila tiba Hari Raya setiap tahun.
                      Ada sekali Kasim menerima tempahan sate untuk RM30 000 sehari. Sate itu dipesan untuk
15                    majlis Rumah Terbuka Hari Raya di Kuala Lumpur.

                     Kasim menjual tiga jenis sate. Ada sate lembu, sate kambing dan sate ayam. Sate lembu
                      harganya 70 sen satu cucuk. Sate kambing dan ayam pula harganya 80 sen satu cucuk.
                      Ramai pelanggan Kasim suka akan sate buatannya kerana satenya berjus dan lembut.
                      Sate dimakan dengan kuah kacang. Kuah kacang buatan Kasim sangat sedap. Kasim
20                    juga menyediakan perkhidmatan yang baik untuk pelanggannya. Ramai pelanggan yang
                      memesan sate daripada Kasim untuk dibawa pulang ke kampung kerana dia tidak pernah
                      lewat dalam menyediakan sate untuk pelanggannya mengikut masa. Dia selalu mendapat
                      tempahan sate untuk Hari Raya, pelbagai jenis majlis, jamuan makan serta rumah terbuka.




                                                                                            Disesuaikan daripada Kosmo (2013)


1
        Hari Raya: Perayaan yang disambut oleh orang Islam selepas berpuasa selama satu bulan
2
        RM30: Tiga puluh ringgit




2214-2823
                                                    –5–              M14/2/ANMAL/SP1/MAY/TZ0/XX/T

TEKS C




            PENINGKATAN SUHU DAN HUJAN YANG BANYAK
           Pemanasan global telah meningkatkan suhu (temperature )
            dunia. Peningkatan suhu dunia akan membawa kadar
            hujan yang tinggi di kawasan tropika. Menurut kajian
            oleh Massachusetts Institute of Technology (MIT )
 5          peningkatan suhu sebanyak 1°C (Celsius) akan menyebabkan
            peningkatan kadar hujan sebanyak 10 %. Peningkatan kadar
            hujan di kawasan-kawasan tropika terutamanya akan
            membawa kesan yang besar. Kawasan-kawasan yang basah
            akan mendapat hujan yang lebih banyak. Kawasan-kawasan yang kering pula akan menjadi
10          lebih kering. Bukan sahaja banjir kilat (ﬂash ﬂood ) atau banjir besar akan berlaku, malah hujan
            yang turun juga mungkin tidak menentu pada masa hadapan.

           Apabila gas rumah hijau seperti gas karbon dioksida masuk ke dalam atmosfera (atmosphere)
            dalam jumlah yang tinggi, suhu atmosfera juga menjadi tinggi. Apabila suhu atmosfera tinggi,
            wap air dalam atmosfera juga menjadi meningkat. Apabila terdapat lebih banyak wap air dalam
15          atmosfera, lebih banyak hujan akan berlaku.

           Malaysia menerima cuaca yang panas pada sebelah
            petang dan hujan ribut pada waktu malam sejak satu
            minggu yang lalu. Suhu purata (average) di Malaysia
            ialah 32 °C hingga 34 °C. Ia menunjukkan suhu telah
20          meningkat sebanyak 2 °C. Saw Bun Liong, pengurus di
            Jabatan Meterologi Malaysia berkata, semasa hujan lebat,
            angin kuat akan berlaku. Beliau berkata, di kawasan-
            kawasan yang rendah dan di kawasan-kawasan bandar
            yang tidak ada sistem parit (drain) yang baik, banjir
25          kilat juga mungkin berlaku. Pada bulan Mac 2011,
            Malaysia barat menerima hujan sebanyak 200 % hingga
            300 % di atas kadar purata. Pada bulan Disember 2012 pula, seluruh Malaysia menerima
            hujan sebanyak 120 % di atas kadar purata. Sebelum tahun 2011, bulan Mac di Malaysia ialah
            musim kering. Pada bulan-bulan Mac yang lepas, kalau ada hujan, sedikit sahaja atau tidak ada
30          hujan langsung. Akan tetapi, pada bulan Mac 2011, jumlah hujan telah meningkat. Banjir besar
            berlaku di negeri Perlis, Terengganu, Kedah dan Perak. Malaysia dikatakan mengalami kesan
            perubahan cuaca.

           Kerajaan menasihatkan orang ramai supaya membawa payung semasa keluar rumah
            untuk menangani keadaan hujan yang tidak menentu. Mereka juga mesti menutup peralatan
35          elektrik yang tidak digunakan di rumah untuk mengelak daripada kerosakan alat elektrik akibat
            petir (lightning).



                                                          Disesuaikan daripada Generasi Pengguna (2013)

2214-2823                                                    Turn over / Tournez la page / Véase al dorso
                                                       –6–      M14/2/ANMAL/SP1/MAY/TZ0/XX/T

TEKS D




                   PESANAN RINGKAS DAN
                      BAHASA REMAJA!
           Khidmat Pesanan Ringkas atau ringkasan dalam bahasa Inggerisnya, SMS, adalah satu
            kaedah menghantar mesej melalui telefon selular yang mempunyai kepanjangan sebanyak
            160 aksara. Khidmat pesanan ringkas bukanlah satu-satunya teknologi menghantar teks.
            Namun, ia adalah standard yang digunakan oleh kebanyakan jaringan telefon selular.

           Ada beberapa faktor yang menyebabkan pesanan ringkas begitu popular. Pesanan ringkas
            menjimatkan masa. Menghantar pesanan ringkas juga sangat praktikal. Perkhidmatan
            pesanan ringkas menawarkan pelbagai maklumat seperti berita terkini, kesesakan lalu
            lintas dan hiburan seperti lagu dan filem.

           Dalam bahasa pesanan ringkas, ada kod grafik atau simbol untuk menggambarkan emosi
            seseorang seperti di bawah:
                :) gembira
                :( sedih
                :-@ menjerit
                :-) tersenyum

           Berikut adalah dua contoh pesanan ringkas yang sering digunakan dalam komunikasi
            remaja di telefon bimbit.
                X gi ari ni. (Tidak pergi hari ini.)
                Helo, meh la chat dgn abg. (Helo, marilah berbual dengan abang.)

           Had aksara sebanyak 160 secara tradisinya menyebabkan pengguna telefon
            meringkaskan perkataan. Contohnya, perkataan “tidak” diringkaskan menjadi “X” sahaja.
            Pengguna menggunakan kreativiti masing-masing untuk meringkaskan perkataan yang
            ditaip secara maksimum. Contohnya, huruf “c” (see atau lihat), “u” (you atau kamu) dan
            “y” (why atau mengapa) juga digunakan dalam bahasa pesanan ringkas.




2214-2823
                                                   –7–            M14/2/ANMAL/SP1/MAY/TZ0/XX/T




           Bahasa pesanan ringkas ada beberapa jenis. Jenis yang pertama ialah mencampurkan
            leksikal bahasa Melayu dengan bahasa Inggeris. Contohnya, “baru best” (baru bagus),
            “study betul2” (belajar betul-betul), dan “nak chat?” (mahu berbual?). Jenis kedua pula
            ialah menggunakan singkatan untuk perkataan-perkataan tertentu. Contohnya, “akum”
            (assalamualaikum), “bhs” (bahasa), “gi” (pergi), “jer” (sahaja) dan “ptg” (petang). Jenis
            bahasa pesanan ringkas yang ketiga pula ialah gabungan dua perkataan yang diringkaskan.
            Contohnya, “amacam” (apa macam), “camne” (macam mana), “camtu” (macam itu),
            “pastu” (lepas itu), “tanak” (tak nak atau tidak hendak). Akhirnya, ada juga jenis
            bahasa pesanan ringkas yang menggunakan ejaan dengan sesuka hati walaupun salah.
            Contohnya, “bez” (best atau bagus), “abang ensem” (abang handsome atau abang kacak)
            dan “sume” (semua).

           Komunikasi pesanan ringkas tidak pentingkan ayat yang gramatis. Subjek dan predikat
            dalam ayat juga tidak dipentingkan. Pengguna telefon bimbit hanya mementingkan
            maklumat. Pakar bahasa, Dr. Awang Sariyan berkata, dalam bahasa pesanan ringkas,
            remaja lebih banyak menggunakan bahasa yang tidak standard daripada bahasa
            standard. Implikasinya ialah kesantunan atau keindahan bahasa Melayu akan merosot.
            Inilah masalah paling besar yang harus kita hadapi dalam era teknologi maklumat kini.




                                                               Disesuaikan daripada Dewan Siswa (2007)




2214-2823
