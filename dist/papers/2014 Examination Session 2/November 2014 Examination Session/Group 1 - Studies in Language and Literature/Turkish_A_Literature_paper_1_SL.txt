N14/1/AXTUR/SP1/TUR/TZ0/XX




      88140211

TURKISH A: LITERATURE – STANDARD LEVEL – PAPER 1
TURC A : Littérature – NIVEAU MOYEN – ÉPREUVE 1
TURCO A: LITERATURA – NIVEL MEDIO – PRUEBA 1

Monday 10 November 2014 (morning)
Lundi 10 novembre 2014 (matin)
Lunes 10 de noviembre de 2014 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




8814-0211                                                                                   4 pages/páginas
                                                             © International Baccalaureate Organization 2014
                                                        –2–                  N14/1/AXTUR/SP1/TUR/TZ0/XX

Verilen pasajlardan biri hakkında yönlendirilmiş edebi analiz yazınız. Yanıtınız verilen iki yönlendirici
sorunun yanıtını da içermelidir.

1.

                                             Ana Melodram Bülteni

                   Ana haber bültenlerinin acı olayları iletme biçimi gün geçtikçe tuhaflaşıyor sayın seyirciler.
            Ciddi kayıplar verdiğimiz doğal afetler, büyük kazalar, vakitsiz ölümler gibi üzücü olaylar,
            her türlü “dram”ı anında “melodram”a çeviren özel bir filtreden geçerek çıkıyor televizyona.
                   İç kıyıcı fon müzikleriyle, kurbanlara kanal çalışanları tarafından takılan acındırıcı isimlerle
      5     ve dertli bir dış sesin acıklı anlatımıyla desteklenen bültenler, sanki durumun kendisi yeteri kadar
            üzücü değilmiş gibi, prodüksiyonun tüm imkânlarını seferber ederek acıyı köpürtüyor. Hem de
            öyle bir köpürtüyor ki, bir süre sonra haberin kendisi görünmez oluyor. Bu abartılı sunumdan
            rahatsız olmamın sebebi acı olayları hafife almam değil, aksine ciddiye almam. Elde mendille
            izlenen Yeşilçam filmlerinin atmosferini ana haber bültenine taşıyan zihniyetse, acıyı haber
     10     yapmaktan çok sömürüyor bana kalırsa.
                   Yeşilçam filmlerindeki acı dolu anların fonunda duyulan hüzün yüklü melodi, izleyicinin
            empati kurma sürecini hızlandırma ve birlikte ağlama terapisini başlatma işlevi görür. Bu ucuz
            sinema tekniği, söz konusu haberlerde de hemen hemen aynı amaca yönelik olarak kullanılıyor.
            Acıyı kamçılayan, hüznü pekiştiren, dramı melodramın notalarına döken nağmeler acı haberlerin
     15     fonundan eksik olmuyor. “Bir Rüya İçin Ağıt” (Requiem for a Dream) filminin dinleyenin içini
            parçalayan tema müziğini yıllardır her türlü felaket haberinin fonunda dinlemekteyiz örneğin.
            Film için tasarlanmış bir düzenleme, bir gün uçak kazasının, ertesi gün ölümcül hastalığa yakalanan
            bebeğin haberinin arka planında çalıyor. Kurmaca imajları desteklemek için üretilmiş melodiler,
            gerçek olayların fonunda, onlara kurmaca muamelesi yaparak yankılanıyor.
     20            Haberin öznesi olan talihsiz kişiler, kendi adları olmasına rağmen, “Ayşe Bebek”,
            “Minik Ali”, “Osman Dede” gibi dramatize edilmiş isimlerle anılıyorlar. Sanki onlar başlarından
            gerçek bir olay geçmiş etten kemikten insanlar değil de, melodram karakterleri, fotoroman
            kişileri, masal kahramanlarıymış gibi. Bu yeniden isimlendirme mantığı da fon müziğiyle aynı
            amaca hizmet ediyor: Acındırma, empatiye ivme kazandırma, gerçekliği acı soslu imajlarla
     25     yeniden üretme, gündelik hayatı estetikleştirme, felaketi seyirlik bir kılığa sokma, acıyı bir tür
            fetiş haline getirme… Kurbanların özel hayatları didik didik edilerek acıyı melodramatik hale
            getirecek ayrıntılar listeleniyor: “Haftaya evlenecekti”, “Bu sene üniversiteye başlayacaktı”,
            “Askerden yeni dönmüştü” gibi… Kaybettiğimiz insanlar haftaya evlenmiyor, o sene
            üniversiteye başlamıyor veya askerden yeni dönmüş olmasalar başlarına gelene daha mı az
     30     üzüleceğiz? Kaybımız daha mı küçük olacak?
                   Cesetler soğumadan özel hayatların teşhiri başlıyor. Enkazdan çıkan günlükler canlı yayında
            uzun uzun okunuyor. Yakınlarını kaybeden acılı insanların feryat ettikleri, ağlama krizine girdikleri
            en mahrem anları yakın plan çekimlerle yakalanıyor. O sırada ne dediğini bilmeyecek halde
            olanların ağzından çıkan her kelime altyazıya dökülüyor. Dizlerini döverek, inleyerek ağlayan
     35     bir kadın fonda hüzünlü bir müzik, bazen de ekranın kenarındaki gül motifleri arasında kaybettiği
            insanın fotoğrafı eşliğinde dakikalarca gösteriliyor. Ancak bu haberleri izlemek olmuyor, en
            ağırından bir terapi seansına katılmak anlamına geliyor.




8814-0211
                                                      –3–                  N14/1/AXTUR/SP1/TUR/TZ0/XX

                  Acı bir habere üzülmek yerine, haber bültenleri tarafından kurgulanan melodram kareleriyle
            kendinden geçen, bir tür arınma duygusuyla gözyaşlarına boğulan Genel İzleyici, gerçeklere
   40       değil, imajların gerçeğin yerini aldığı hipergerçek gündemin göstergelerine ağlıyor günümüzde.
            Gerçek dramın arkasındaki eksiklikleri görmek ve bunların bir an önce giderilmesini talep
            etmek yerine, ekrandaki melodramın bitip bir yenisinin başlaması bekleniyor yaşlı gözlerle.
            Sonrasız şimdilerle birbirine bağlanmış, konusunu gerçek hayattan alan kısa filmler gibi
            seyredilen haberler “az sonra” ibareleriyle birbirine bağlanıp gözyaşlarına karışarak akıp gidiyor.
   45       Reklamlar başlayıncaya kadar.

                                                                               Hakan Bıçakçı, Radikal (2007)


      (a)     Yazının bașlığını analiz edin. Bașlıktaki fikirler yazı boyunca nasıl geliștirilmiș?

      (b)     Yazar okuyucuyu etkilemek için nasıl bir dil kullanmış?




8814-0211                                                      Turn over / Tournez la page / Véase al dorso
                                                     –4–                  N14/1/AXTUR/SP1/TUR/TZ0/XX

2.

                                           Yeniden Babaevinde

                               I
                               İttim açılmadı kapı
                               ittim açılmadı
                               Çitten atladım
                               bahçeyi ot bürümüş
                          5    çardağın altı boş

                               Asma kocamış, seyrelmiş salkımları
                               Elimi uzattım
                               mosmor güldü
                               sonra avucuma döküldü taneleri
                         10    ılık, buğulu…
                               … ekşiden çok buruktu

                               Sis bastı bahçeyi
                               kapı gıcırdadı
                               Annem seslendi
                         15    Ve yaklaştı
                               koştukça eteklerinden elmalar yuvarlanan
                               kardeşlerimin ayak sesleri

                               II
                               Beşi bitirmiştim
                               Temiz bir elbise giydim
                         20    Ölmek istiyordum
                               Mis kokulu bir çarşaf serdim yatağa

                               “Okuduğu yeter” demişler
                               “patlıcan biber kızartmayı öğrensin biraz da.”
                               Benim yarınımı konuşmuşlar
                         25    komşuları babamla

                               Hiç patlıcan kızartamadım
                               sonra

                               Parmaklarımdan
                               babama benzer bir damadın
                         30    kanı sızar hâlâ

                                                           Sennur Sezer, Direnç Şiirleri: Toplu Şiirler (1995)


      (a)   Șiir kișisinin özellikle șiirin ikinci kısmındaki durușu hakkında neler söylenebilir?

      (b)   Șiirin cümle ve kıta özelliklerini tartıșın. Bunların şiirin bütününe olan etkileri nedir?


8814-0211
