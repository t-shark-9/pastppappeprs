m15/2/ABdan/HP1/dan/TZ0/XX/T




Danish B – Higher level – Paper 1
Danois B – Niveau supérieur – Épreuve 1
Danés B – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 h 30 m


Text booklet – Instructions to candidates
 Do not open this booklet until instructed to do so.
 This booklet contains all of the texts required for paper 1.
 Answer the questions in the question and answer booklet provided.

Livret de textes – Instructions destinées aux candidats
 N’ouvrez pas ce livret avant d’y être autorisé(e).
 Ce livret contient tous les textes nécessaires à l’épreuve 1.
 Répondez à toutes les questions dans le livret de questions et réponses fourni.

Cuaderno de textos – Instrucciones para los alumnos
 No abra este cuaderno hasta que se lo autoricen.
 Este cuaderno contiene todos los textos para la prueba 1.
 Conteste todas las preguntas en el cuaderno de preguntas y respuestas.




                                                                                              2215 – 2214
     7 pages/páginas                                      © International Baccalaureate Organization 2015
                                                 –2–                 m15/2/ABDAN/HP1/DAN/TZ0/XX/T

Tekst A



           Studerende må kæmpe for at
                  læse i udlandet

      Flere udvekslingsstudenter

      Uddannelsesminister Morten Østergaards mål er, at så mange studerende som muligt kan
      komme til udlandet i løbet af deres uddannelse. De internationale erfaringer er både til gavn for
      samfundet og for den enkelte, lyder begrundelsen.

      For egen lomme

      På grund af det store politiske fokus troede Anna Hansen, at det ville være nemt at komme
 5    til udlandet. Allerede midt i sin bachelor begyndte hun at undersøge mulighederne for at tage
      fire måneders praktik i udlandet på kandidat-delen. Men Københavns Universitet har kun fire
      udvekslingspladser for medicinstuderende på engelsksprogede hospitaler. Anna ville netop
      gerne blive bedre til engelsk, og hun syntes, det ville være for svært at have en ordentligt
      patientkontakt på andre sprog end engelsk. Efter omfattende research fandt hun frem til
10    University of Sydney og arrangerede selv et ophold på hospitalet dér.

      Studienævnet på medicin godkendte opholdet, men gav Anna afslag på at tage den
      efterfølgende eksamen i Sydney. Studienævnet mente også, at halvdelen af ECTS*-
      pointene var tilknyttet eksamen, hvilket i praksis ville betyde, at Anna ikke kunne få statens
      udlandsstipendium med sig og derfor skulle betale 24.000 kr. af egen lomme i studieafgift til
15    University of Sydney. Først efter en snak med studielederen, en skriftlig klage og et mundtligt
      forsvar for studienævnet fik Anna overbevist Københavns Universitet om, at hun ikke ville blive
      en dårligere læge af at tage eksamen i Sydney.

      ”Det er et internationalt anerkendt universitet, og det er meget bedre ranket end København.
      Så man kan ikke sige, at kvaliteten ikke lever op til kravene,” siger Anna Hansen.

20    Anna var i Sydney i foråret. Hun bestod eksamen og endte med at blive der sommeren over
      og forske, hvilket ikke normalt er en mulighed herhjemme. Siden har hun sammen med den
      internationale vejleder lavet en fast procedure for, hvordan man kommer til Sydney, og selv om
      der stadig er mange ting, de studerende skal gøre selv, er det blevet meget lettere.

      ”Det er jo bare heldigt for de andre, at jeg har gidet at kæmpe sådan. Medicinstudiet er virkelig
25    hårdt, og man har ikke tid til at sidde og skændes med studienævnet,” siger Anna Hansen.
                                                  –3–                 m15/2/ABdan/HP1/DAN/TZ0/XX/T


      Rigid rækkefølge

      Udover aftalen med University of Sydney er der ikke  [ – X – ]  på, at universitetet sidenhen har
      gjort det lettere at komme ud i  [ – 6 – ]  at læse. Nu har Anna nemlig planer om et  [ – 7 – ]  
      på Stellenbosch University i Sydafrika til næste forår, hvor hun vil tage i  [ – 8 – ]  i 14 uger.
      Men udlandsopholdene betyder også, at hun går glip af to obligatoriske endagskurser, og
30    uden de to kurser kan hun ikke komme videre med sine  [ – 9 – ]. Derfor står Anna reelt med
      [ – 10 – ]  mellem at blive hjemme eller at forlænge sine studier med et halvt år.

                                                                               www.information.dk (2012)



* ECTS: European Credit Transfer and Accumulation System. Dette henviser til,
  hvor meget en eksamen tæller i ens samlede studier. Et akademisk år svarer
  til 60 ECTS-point.




                                                              Turn over / Tournez la page / Véase al dorso
                                                     –4–                  m15/2/ABDAN/HP1/DAN/TZ0/XX/T

Tekst B


                  Sport kan redde ghettobørn fra kriminalitet
 Asfalten skal udskiftes med græs og gummisko med fodboldstøvler. Et aktivt medlemskab af en
 sportsklub kan være guld værd for børn og unge i Danmarks udsatte boligområder. Det konkluderer en
 ny rapport, som lægger vægt på klubbernes sociale fællesskab og sportens succesoplevelser som stærke
 kriminalitetsforebyggende faktorer.

 Et nærende miljø

 Det gælder om at få de unge væk fra gaden og balladen i ghettoområderne. I sportsklubben får de unge
 en positiv voksenkontakt, de får en bredere vennekreds og får lettere ved at fravælge bander, hvor et
 lignende fællesskab findes. Dette bakkes op af forsker i boligsociale indsatser Gunvor Christensen, som
 lægger vægt på, at medlemskab af en sportsklub også rykker udsatte unge tættere på arbejdsmarkedet.

 ”Det vigtige er, at de unge føler, at deres tilstedeværelse ikke er ligegyldig, og at andre er afhængige af
 deres indsats: De unge skal møde til tiden og passe deres træning. Det er vigtige kompetencer, som de
 tager med sig.”

 Nimeh Atef Bahij, 17 år
 ”Når sirenerne lyder, og der er optakt til ballade, bombarderer min far min
 mobil med beskeder. Han ringer også for at sikre sig, at jeg er okay og ikke
 er blevet blandet ind i noget.

 Han gør meget for, at jeg ikke render rundt med de forkerte.

 Jeg har boet i Vollsmose hele mit liv. Mine forældre er fra Libanon, men
 har boet i Danmark i snart 35 år. Engang hang jeg ud med nogle gutter,
 som var på vej ud i kriminalitet.

 De begyndte at stjæle, og jeg blev afhørt at politiet, fordi de vidste, jeg hørte til gruppen. I dag sidder
 nogle af dem inde, og nogle er på alt muligt. På et tidspunkt var jeg meget sammen med dem. Jeg tror,
 at fodbold er en stor del af, at jeg har kunnet holde mig væk fra dem. Det var lettere at holde sig væk,
 fordi Jeg brugte al min tid på fodbold – og der er ikke ballade på holdet.

 Jeg har spillet fodbold i klubben B1909, siden jeg var fem år gammel. Det er en fantastisk klub med
 et fantastisk sammenhold. Fodbold betyder alt for mig, og jeg er der en halv time før hver træning
 begynder; jeg kan slet ikke vente med at komme af sted.

 Jeg synes Vollsmose er fantastisk. Det ville være det bedste sted på Fyn, hvis ikke ballademagerne
 ødelagde det for alle andre med deres kriminalitet. Jeg tror, ballademagerne ville have godt af at dyrke
 sport, men helt ærligt tvivler jeg på, at de har formen til det.

 Min drøm er at blive professionel fodboldspiller, men hvis ikke det lykkes, vil jeg gerne blive politimand
 eller fængselsbetjent.”
                                                                                              www.b.dk (2014)
                                                 –5–                  m15/2/ABdan/HP1/DAN/TZ0/XX/T

Tekst C


                          Kommuner kimes ned om socialt snyd

         Håndværkere, der arbejder hos naboen på mærkelige
          tidspunkter, eller en bil, der er parkeret foran en enlig
          mors rækkehus i nattetimerne. Danskerne holder øje
          med hinanden, og det mærker de ude i landets
      5   kommuner. I løbet af årets første måneder er antallet af
          anonyme anmeldelser om socialt snyd steget markant,
          viser en rundringning foretaget af Ritzau.

         ”I en økonomisk presset tid, hvor borgerne oplever nedskæringer, bliver folk ekstra vrede
          over, at der er nogen, som får ydelser, de ikke er berettigede til. Det virker stødende
     10   på mange mennesker”, siger Jesper Suhr Thomsen, leder af kontrolgruppen i Odense
          Kommune. Mens den i hele 2012 modtog cirka 350 henvendelser, har de fem ansatte i løbet
          af dette års første to måneder fået 250 tip. Langt de fleste tip er kommet via kommunens
          nye hjemmeside, hvor mistanke om snyd med børnefamilieydelser, boligstøtte, fripladser i
          børneinstitutioner eller sort arbejde kan anmeldes anonymt.

    15   I Slagelse har en gennemgang af det seneste års anmeldelser dog vist, at kun hver femte sag
          holder stik. De øvrige er enten grundløse eller umulige for kommunen at føre bevis for.
          ”Når så forholdsvis mange sager ikke fører til noget, kan det sige noget om, at der er nogle,
          der lidt hurtigt beskylder andre for noget, hvor de ikke ved, om det er rigtigt eller ej”, siger
          Helle Guldager, der er afdelingsleder for Center for Borgerservice i Slagelse Kommune.
     20   Alligevel mener hun, at det giver mening at have fokus på socialt snyd, da de ansatte i
          kontrolenheden standser eller forhindrer udbetalinger for cirka 10 millioner kroner om året.
          ”Samtidig får vi sendt et signal om, at borgerne skal have de ydelser, som de har krav på,
          men ikke mere. Det virker forebyggende”, siger hun.

         Hos Den Sociale Retshjælp mærkes det, at kommunerne opruster i jagten på sociale
     25   bedragere. Især mange enlige mødre føler sig forfulgt, siger leder Sandy Madar.
          ”Beskyldningerne flyver til højre og venstre, og selv om der selvfølgelig er nogle, som snyder,
          så er der mange, som uden grund kommer under mistanke og indkaldes til en samtale
          i kommunen”, siger Madar, der mener, at der mangler retningslinjer for, hvornår enlige
          forsørgere reelt er enlige: ”Kommunerne har hver deres fortolkning af, hvad der er socialt
     30   snyd. Alle er i tvivl – også jeg”, slutter Madar. Socialminister Karen Hækkerup har nedsat
          en arbejdsgruppe, som inden sommerferien skal undersøge, om det er muligt med en
          vejledning at gøre det mere klart, hvornår man som enlig har krav på en række ydelser.

                                                                        www.kristeligt-dagblad.dk (2013)




                                                              Turn over / Tournez la page / Véase al dorso
                                                 –6–                 m15/2/ABDAN/HP1/DAN/TZ0/XX/T

Tekst D

                                   Vi, De Druknede
             Anton lagde store planer. Han var blevet anfører for Nørrebanden, men han var ikke
      tilfreds. Så længe nogen havde kunnet huske, havde der været to og kun to bander, der havde
      opdelt byen imellem sig, Nørrebanden og Sønderbanden. Men nu var drengene i Niels Juels
      Gade og Tordenskjoldsgade begyndt at lave deres egne bander. De havde endnu ikke løsrevet
 5    sig fra Sønderbanden, men det havde til gengæld Kristian Stærk i Lærkegade. Han havde et
      godt efternavn og havde opkaldt banden efter sig selv, Stærkerne.
             Anton blev urolig over denne udvikling. Han ville gerne være foregangsmand i alt, og nu
      frygtede han at blive bagud-sejlet, som han kaldte det.
             Han overtalte Knud Erik til at stjæle Kaptajn Alberts støvler, dem han var død i. Støvlerne
10    lå stadigvæk på loftet i Prinsegade og ventede på, at nogen skulle tage sig sammen til at lave
      det museum, som han havde testamenteret dem til.
             Hans idé var, at den nye bande skulle opkaldes efter Albert og kun bestå af dem, der var
      parate til at sværge, at de ville dø med støvlerne på. Han prøvede først selv støvlerne, men de
      vældige og temmelig medtagne søstøvler var alt for store til ham.
15           Han fandt dem alligevel brugbare. Han ville stå i dem, når nye medlemmer af
      banden, som skulle bære Alberts navn, aflagde ed. De skulle lægge sig på knæ og kysse
      støvlesnuderne.
             Knud Erik og Vilhjelm indvendte, at det fik han aldrig nogen ordentlig dreng til at gøre,
      og ordentlige drenge måtte han have i sin bande, hvis den skulle være noget værd. Selv ville de
20    også nægte at gøre det.
             Det var en pludselig trods, som kom bag på dem selv.
             Til sidst måtte Anton give sig, og de vedtog i
      fællesskab, at nye medlemmer i stedet for at kysse
      støvlerne, skulle stå med dem på og sværge. Det var en
25    mere værdig måde. Det kunne selv Anton indse. Bandens
      midtpunkt skulle være James Cooks skrumpehoved, som
      Albert havde haft med hjem fra en af sine mange, lange
      rejser. Det ville være en hemmelighed, der virkelig kunne
      tømre en drengeflok sammen.
30           Der var kun ét problem. James Cooks hoved lå på
      havets bund.
             Helmer, som boede i Skovgyden og var med i Nørrebanden, fik lov at låne sin farfars båd.
      Der var syv om bord, men kun Vilhjelm og Knud Erik hørte til blandt de indviede. Til resten
      sagde Anton, at de skulle ud til Mørkedybet og dykke efter en skat. Han beskrev trækassen,
35    hvori James Cooks hoved var begravet. Han fortalte ikke, hvad der befandt sig inden i kassen.
      Han sagde blot, at det ikke var for folk med svage nerver.


                                                                Carsten Jensen, Vi, De Druknede (2010)
                                                 –7–               m15/2/ABDAN/HP1/DAN/TZ0/XX/T

Tekst E


                   Danskheden udvider sig i disse år
        Der var ingen tvivl blandt dommere og seere
        om, at den 21-årige Basim med marokkanske
        rødder skulle vinde det danske melodigrandprix.

        Men inden han nåede at løfte grandprix-
    5   trofæet, udbrød der flere steder på nettet en
        debat om, hvorvidt han kunne tillade sig at
        bruge det danske flag i sin optræden.

        Mens brugen af Dannebrog1 i sceneshowet blev
        kaldt både usmageligt og malplaceret, svarede
10      sangeren kritikerne igen. For ham repræsenterer
        Dannebrog sammenhold, og det er et smukt symbol, vi ikke bruger nok, og som vi skal
        være stolte af.

        Selv om den unge sanger formentlig kommer til at optræde uden Dannebrog til maj
        ved det internationale melodigrandprix, indskriver han sig i rækken af kunstnere med
15      minoritetsbaggrund, som har forsøgt at løse højrefløjens greb om de nationale symboler.
        Dette er vigtigt, ikke kun fordi de baner vej for kommende generationer af minoriteter,
        men også fordi de er med til at strække den nationale elastik, der bestemmer, hvem der
        er inde, og hvem der er ude.

        Hvem er det danske folk? Og hvem har ret til at blive her? Og hvor længe skal man
20      have boet her, før man er fuldt ud dansk? Er det en, to, tre, fire eller fem generationer,
        før man bliver opfattet som en del af det nationale fællesskab?

        I går pegede den franske filosof Alain Finkielkraut her i avisen på assimilering som
        vejen frem. Vi har hørt sangen før, og den går på, at majoritetskulturen, som altid
        fremstilles som den endelige og gældende kultur, skal absorbere minoriteterne i sig.
25      Men kulturer er ikke statiske.

        Et andet sted at starte kunne se sådan ud: Overhold lovgivningen. Vær en del af
        arbejdsstyrken, hvis du kan. Og deltag i de demokratiske processer. Disse krav gælder i
        øvrigt alle borgere i Danmark.

        Og det er netop det opløftende, at det at være ”dansk” udvider sig i disse år og bliver
30      mere mangfoldigt. Det, at en marokkansk-dansk sanger går på scenen, efter Birthe
        Kjær2 har sunget ”Vi maler byen rød”, og vinder det danske melodigrandprix, peger
        fremad.

                                                                              www.politiken.dk (2014)

1
    Dannebrog: Det officielle navn for det danske flag.
2
    Birthe Kjær: Kendt dansk popsangerinde, der repræsenterede Danmark ved det
    internationale melodigrandprix i 1989 med ”Vi maler byen rød”, som hun opnåede
    en tredjeplads med.
