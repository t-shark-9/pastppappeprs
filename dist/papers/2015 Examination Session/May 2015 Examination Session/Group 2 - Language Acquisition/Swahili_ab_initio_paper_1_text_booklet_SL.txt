M15/2/ANSWA/SP1/SWA/TZ0/XX/T




Swahili ab initio – Standard level – Paper 1
Swahili ab initio – Niveau moyen – Épreuve 1
Swahili ab initio – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 h 30 m


Text booklet – Instructions to candidates
• Do not open this booklet until instructed to do so.
• This booklet contains all of the texts required for paper 1.
• Answer the questions in the question and answer booklet provided.

Livret de textes – Instructions destinées aux candidats
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’épreuve 1.
• Répondez à toutes les questions dans le livret de questions et réponses fourni.

Cuaderno de textos – Instrucciones para los alumnos
• No abra este cuaderno hasta que se lo autoricen.
• Este cuaderno contiene todos los textos para la prueba 1.
• Conteste todas las preguntas en el cuaderno de preguntas y respuestas.




                                                                                              2215 – 2835
     7 pages/páginas                                      © International Baccalaureate Organization 2015
                                          –2–               M15/2/ANSWA/SP1/SWA/TZ0/XX/T

Matini A


                    Mabadiliko ya Mazingira
      Kutokana na uchunguzi wa hivi majuzi, hali ya anga imebadilika kwa kuwa na
      joto jingi zaidi ya kiwango cha kawaida. Hali hii ni jambo ambalo linawafanya
      wanasayansi kutoka ulimwenguni kote kuungana pamoja na kuanza kutafuta
      suluhu ya janga hili.

 5    Mojawapo ya sababu za joto jingi angani ni moshi wenye gesi za kemikali hatari
      kutoka viwandani. Moshi huu huweza kuyeyusha hozoni ambayo ni mwavuli
      wa miale yenye nyuzi za juu zaidi kufika ardhini. Inapoyeyushwa miale ile hufika
      ardhini moja kwa moja pasipo pingamizi lolote.

      Swala lingine nyeti ni lile la ukataji miti ovyoovyo. Jambo hili linasababisha
10    kuenea kwa jangwa. Hatimaye ardhi iliyokuwa na rotuba huchimbika na kuwa
      kavu na yenye mabonde yasiyolimika. Haya yote hatimaye huleta ukosefu wa
      chakula.

      Suluhu kuu ni kuwahamasisha watu wote kuhusu kuyatunza mazingira na
      uwajibikaji katika kuboresha mandhari yetu. Ni wajibu wa kila mmoja kuhusika
15    katika kuhifadhi mazingira.




                                                 High Flyer Publishers, High Flyer Series (2013)
                                           –3–             M15/2/ANSWA/SP1/SWA/TZ0/XX/T

Matini B



Habari za Wakulima
                     Kilimo cha Kahawa nchini Congo
      Katika kituo cha ukulima cha Kashenda, kamati saba za wakulima wa kahawa
      zimeundwa. Kilimo cha kahawa huko Kashenda ndio muhimu zaidi kuliko kilimo kingine
      chochote kile. Kilimo cha kahawa kina faida zaidi kuliko mazao mengine.

      Kahawa inayolimwa ndani ya kituo cha kashenda imepandwa na wakulima wenyewe.
 5    Wakulima hawa walipanda kahawa hii kufuatana na bei nzuri ya kahawa iliyokuwepo.
      Kwa sasa, wakulima wa kahawa wameanza kuregea kwa sababu soko la kahawa
      limeenda chini.

      Hata hivyo kuna matumaini ya soko la kahawa kukua kutokana na mafunzo ya mashirika
      yasiyo ya kiserikali kuhusu kujitegemea na kutafuta masoko mazuri ulimwenguni.
10    Hii ndio maana wakulima wa Kashenda wataungana na wale wa kituo cha Minova ili
      kutafuta pamoja soko zuri.

      Kwa hivyo wakulima wa Kashenda na wale wa Minova watatambuliwa kwa kukazia
      kazi hizo za kahawa. Wakulima hawa wanahimizwa wasikate tamaa ila watengeneze
      mashamba yao vyema kwani kahawa ni mojawapo ya mazao ambayo huhitajika nchini
15    na hata ulimwenguni kote.

      Sharti wote wafahamu kwamba kwa sasa migomba imesumbuliwa na magonjwa kwa
      hivyo ni muhimu kutilia mkazo kilimo cha kahawa ili waweze kujipatia pato.

                                                    Hamuli Constanin, Wakulima Amkeni (2008)




                                                     Turn over / Tournez la page / Véase al dorso
                                              –4–               M15/2/ANSWA/SP1/SWA/TZ0/XX/T

Matini C


                        Mazungumzo ya Babu na Mjukuu wake
      Katana anayeishi mtaa wa Kisauni amemtembelea babu yake huko mtaa wa Nyali mjini
      Mombasa.

      Katana:      Shikamoo Babu?

      Babu:        Marahabaa mjukuu wangu.
                   U hali gani?

      Katana:      Salama Babu. Mbona siku
 5                 hizi umeadimika sana?

      Babu:        Ni maradhi madogo madogo
                   yameniweka ndani ya
                   nyumba, mjukuu wangu.
                   Nimeugua ugonjwa wa
10                 malaria lakini sasa nimehisi
                   nafuu.

      Katana:      Lakini babu, huu ugonjwa wa malaria unasababishwa na nini?

      Babu:        Mjukuu wangu, wanasayansi wanasema kwamba ugonjwa huu unasababishwa
                   na mbu hasa wakati huu wa mvua nyingi.

15                 Maji yaliyosimama huwa ni mazingira mwafaka ya mbu kuzaliwa na kuukua
                   haraka sana. Iwapo watu hawatajikinga kwa kutumia neti wakati wanapolala, basi
                   huvamia damu zao.

      Katana:      Sikujua Babu unaelewa sayansi namna hiyo!

      Babu:        Kwa kiasi kidogo mjukuu. Lazima mtu aelewe mambo haya ndio aweze kujikinga.
20                 Isitoshe, mbu pia hukaa mahali kwenye nyasi nyingi. Hii ndio sababu niliagizia
                   mtwana wa ami wako aje afyeke nyasi hapa kwangu. Hii ndio njia ya kimsingi ya
                   kujiweka salama.

      Katana:      Hewala, asante babu kwa kunielezea haya. Hata mimi yatanifaa na nitahakikisha
                   mazingira ya nyumbani kwetu ni salama. Upate afueni kwa haraka. Habari za
25                 nyanya je?

      Babu:        Ni njema. Yeye ni buheri wa afya. Leo alienda sokoni kuninunulia matunda.
                   Vipi nyumbani jamii inaendeleaje?

      Katana:      Wote ni wazima, wanakukosa sana.  Wamenituma nifikishe salamu zao kwenu.  
                   Binamu yangu Yusuf hajambo?
                                             –5–               M15/2/ANSWA/SP1/SWA/TZ0/XX/T


30   Babu:        Hana neno. Siku hizi amekuwa mrefu sana. Siku zinaenda kasi mno na vijana
                  kukua haraka. Hivi sasa ameenda kununua mkate na maziwa ili apike chai ya
                  saa kumi. Punde si punde atarudi.

                  [Baada ya muda mfupi, Yusuf anawasili akibeba kikapu chenye mkate na maziwa
                  na anajiunga na mazungumzo.]

35   Yusuf:       Habari za mchana Katana?

     Katana:      Njema sana Yusuf. Upo?

     Yusuf:       Nipo bwanamdogo binamu. Habari za nyumbani kwenu?

     Katana:      Ni nzuri, watu hawana neno. Leo nimewatembelea japo kwa muda mfupi.

     Yusuf:       Sadakta. Nalisukuma gurudumu la maisha. Tayari niko mwaka wa pili katika
40                masomo yangu ya Diploma. Hivi karibuni, yaani mwezi wa tano, nitafanya mtihani
                  wangu wa mwisho katika kiwango hiki. Maisha hapa kwa babu ni mazuri sana.

     Katana:      Hongera binamu. Nakutakia ufanisi katika masomo yako.

                  [Akimgeukia babu yake.]

                  Babu, mimi sasa ninaondoka. Nyanya akirudi mwambie nitarejea nyakati za
45                likizo.

     Babu:        Asante sana mjukuu wangu kwa kuja kutusalimia. Nimefurahi sana na nyanyako
                  akisikia habari zako atafurahi sana.

     Katana:      Shukrani babu. Hata mimi nimefurahi kukuona.

     Babu:        Safiri vyema mjukuu wangu.  Kwaheri ya kuonana.  Wasalimie wote.

50   Katana:      Asante babu.

 Yusuf Mdawida, William Andayi na Mathias Momanyi, Kurunzi ya Marejeleo Halahala, Kiswahili (2009)




                                                         Turn over / Tournez la page / Véase al dorso
                                               –6–                M15/2/ANSWA/SP1/SWA/TZ0/XX/T

Matini D


      Usafiri Tanzania
      NDEGE: Kuna mashirika ya ndege machache
      ya Tanzania kama ATC na Precision Air.
      Ndege zinaruka kutoka Dar es Salaam
      mpaka Arusha, Mwanza, Dodoma, Tanga na
 5    miji mingine. Kwa kuwa mashirika ya ndege
      ni machache, mara nyingine safari zinafutwa.




                                                                           Ndege
      MELI: Zipo meli na boti zinazosafirisha abiria
      katika bahari ya Hindi, Ziwa Victoria na Ziwa
      Tanganyika. Katika bahari ya Hindi, meli
10    huanzia safari zake katika bahari ya Dar
      es Salaam hadi Mtwara, Tanga, Zanzibar,
      Pemba pamoja na kisiwa cha Mafia.



                                                                             Meli
                                                         RELI: Zipo njia mbili za reli ambazo ni Reli
                                                         ya Kati na Reli ya TAZARA. Treni ya Reli
15                                                       ya Kati inaanzia safari zake kutoka Dar
                                                         es Salaam hadi Kigoma, Mwanza na
                                                         Moshi. Reli ya TAZARA pia huanzia Dar
                                                         es Salaam na kuishia New Kapiri Mposhi
                                                         nchini Zambia.


                           Treni




                                                  Basi
                                           –7–               M15/2/ANSWA/SP1/SWA/TZ0/XX/T


20   BARABARA: Kuna usafiri mwingi wa magari.
     Watu wengi husafiri kwa mabasi, malori
     na magari madogo. Kuna mabasi mengi
     yanayosafirisha abiria kutoka Dar es Salaam
     hadi Moshi, Arusha, Dodoma, Iringa, Mbeya,
25   Songea, Tanga na kadhalika.



                                                                        Lori
                                                    KWA MGUU: Watanzania wengi hasa
                                                    vijijini wanatembea kilomita nyingi
                                                    wanapokuwa safarini, wanapokwenda
                                                    shambani, wanapokwenda kuvua
30                                                  samaki, kuwinda, wanapokwenda
                                                    kuchota maji, wanapokwenda kukata
                                                    kuni, wanapokwenda hospitali au
                                                    zahanati.




                     Kwa mguu

                                    Kiswahili na Utamaduni Ltd, Swahili Book for Beginners (2011)
