m15/1/AXITA/HP1/ITA/TZ0/XX




Italian A: literature – Higher level – Paper 1
Italien A : littérature – Niveau supérieur – Épreuve 1
Italiano A: literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2215 – 0109
     4 pages/páginas                                     © International Baccalaureate Organization 2015
                                                     –2–                      m15/1/AXITA/HP1/ITA/TZ0/XX

Scrivi un commento letterario su uno dei passi seguenti:

1.

                 Venne l’autunno. L’autunno piovoso e triste, che passammo tappati in casa, colla
          matrigna severa, il babbo tutto assorto in lei, il bimbo piagnoloso e la zia reumatizzata.
                 Ma quando la casa era piena del rumore delle faccende, e dello stridio del bimbo, e
          quando era silenziosa e triste come una tomba nelle ore del pomeriggio, io udivo risonarmi
      5   all’orecchio la voce ansimante e amorosa di Onorato, che mi ripeteva dolcemente e sempre, le
          sue care parole:
                 “Sa che le voglio tanto bene? E lei mi vuole un po’ di bene, dica? Addio Denza!”
                 Qualche volta piangevo di commozione, qualche volta ridevo, cantavo, giocavo
          pazzamente col bimbo, per sfogare la piena della mia gioia; ma ero sempre felice.
     10          Una sera mi occorse d’entrare imprevedutamente nella camera della matrigna; e mentre
          stavo per aprir l’uscio, la udii che diceva al babbo:
                 “È strano! Credevo che la Denza dovesse fare piú incontro. Ora che non ha piú affatto
          quell’aria beata e minchiona, anzi è fino un po’ sentimentale, è proprio una bella giovane.
          Eppure nessuno le sta intorno, nessuno la domanda…”
     15          Il babbo rispose:
                 “Cosa vuoi? Le ragazze senza dote non sono mai molto ricercate.”
                 E dopo un tratto soggiunse:
                 “Tempo fa, Bonelli mi accennò qualche cosa del figlio dell’ingegnere Mazzucchetti. Pare
          che la guardi di buon occhio…”
     20          “Ma che! di buon occhio la guarderanno tutti; è una bella ragazza, fa piacere a guardarla.
          Ma non vi mettete in testa che Mazzucchetti la voglia sposare. Un giovane che avrà forse un
          milione! La guarderà finché non avrà altro da fare, poi sposerà un’altra…”
                 Invece d’entrare, tornai indietro pian piano ridendo fra me di quel grosso granchio che
          pigliava la matrigna, malgrado il suo buon senso. Pensavo.
     25          “Se sapessero! Se sapessero che fra noi siamo già d’accordo, ed è soltanto questione
          di tempo! Che so i suoi segreti, e che lo chiamo Onorato!”
                 E nel mio cuore c’era quella fede sicura, colla quale dice il vangelo che si potrebbero
          trasportar le montagne.
                 Passò anche l’autunno e venne l’inverno, rigido, con certe nevicate che rendevano le
     30   strade impraticabili; e la nostra casa, dove soltanto in cucina e nella camera della matrigna
          s’accendeva il fuoco nel camino, era fredda come la Siberia. Mi vennero i geloni alle mani, che
          si fecero grosse e rosse vergognosamente.
                 Ma io pensavo che erano le mani strette con tanto amore da Onorato, e stavo estatica a
          contemplarle, e, deformate com’erano, mi evocavano alla mente le incantevoli visioni di quella
     35   sera memorabile.
                 Venne anche il carnovale, quel carnovalino di provincia, pettegolo e pretenzioso, dove
          della menoma festicciola si discorre, prima e dopo, fino alla nausea; dove si fanno i piú minuti
          inventari degli abbigliamenti, e si veste sempre troppo in gala.
                 Le Bonelli, che brillavano molto, ci parlavano sempre di feste e di spassi, di cui noi altre
     40   non avevamo la menoma idea.
                 Eppure, io non desideravo quei divertimenti. Cosa avrei fatto ad un ballo! Oltreché non
          sapevo ballare, l’idea di ballare con tutt’altri che con lui, mi faceva orrore come un’infedeltà.
          E lui non ballava. Dicevano, perché era troppo grasso; ma io ero certa che non ballava perché
          non c’ero io. E leggevo anche nel suo pensiero, dietro il rincrescimento momentaneo di non
     45   potermi abbracciare in un giro di valzer, una grande ammirazione per la vita ritirata che facevo,
          per la mia modestia.
                 Mi ricordavo cosa aveva detto, quella volta il maestro di piano alla Maria: “Lui è selvatico;
          ha soggezione delle signorine eleganti”.
                                                –3–                       m15/1/AXITA/HP1/ITA/TZ0/XX

            “Ha soggezione” era un modo di dire cortese del maestro, per riguardo alle sue allieve,
50   che erano elegantissime. Ma un giovane ricco e bello come Onorato, non poteva aver
     soggezione di nessuno. Voleva dire che non gli piacevano. Che amava le fanciulle semplici
     e modeste. E nessuno lo era piú di me.
            Dacché sapevo che questo piaceva a lui, dimenticavo tutte le mie lagnanze passate per
     le abitudini patriarcali della nostra casa, e mi pareva d’aver scelto io stessa quel genere di vita,
55   e d’amarlo.

                                                 Marchesa Colombi, Un matrimonio in provincia (1885)




                                                        Turn over / Tournez la page / Véase al dorso
                                                        –4–                   m15/1/AXITA/HP1/ITA/TZ0/XX

2.

                                                 Ai cuori silenziosi

                                              Cuori silenzïosi,
                                          raccolti in semplici veli
                                          d’ombre e d’illusïoni;
                                          donde, aprendo ne l’aria
                                     5    l’ali, ai nuvoli e al vento
                                          chiedete con un richiamo
                                          di melanconico uccello,
                                          un campanile, un ramo;
                                          o cuori solitarï,
                                    10    smarriti entro il profondo
                                          oblio del mondo –
                                          cui l’uomo trascorre davanti
                                          senza un rimpianto, come
                                          l’agricoltore al fruscìo
                                    15    d’un ciliegio fiorito
                                          che s’apre ne l’infinito
                                          albor de la Primavera;
                                             Melanconici cuori,
                                          a cui ronzano intorno
                                    20    curïose le donne,
                                          come fanciulli a una gabbia
                                          ove abbian chiuso una verde
                                          lucertola o un grillo;
                                              Cuori, silenzïosi cuori,
                                    25    se mai una fanciulla
                                          avesse compreso da un volo
                                          di farfalla, dal trillo
                                          d’un uccello, – dal lavorìo
                                          di un tarlo entro un pïolo,
                                    30    che lenta illusïone di desïo
                                          in voi cresceva, e che aperta
                                          speranza; che desiderî
                                          di piccole tremule mani
                                          vi si agitavano intorno
                                    35    offrendo fiori e pensieri;
                                          quella Gentile*, raggiata
                                          di meraviglia la faccia,
                                          oh! si sarebbe semplice-
                                          mente inchinata, spiegando
                                    40    come un’aureola d’angelo
                                          le chiome, e palpitando
                                          avrebbe baciato la vostra
                                          silenzïosa traccia,
                                          o melanconici cuori!

                                                     Ceccardo Roccatagliata Ceccardi, Sonetti e poemi (1910)

* Gentile: riferito alla “fanciulla” del v. 25
