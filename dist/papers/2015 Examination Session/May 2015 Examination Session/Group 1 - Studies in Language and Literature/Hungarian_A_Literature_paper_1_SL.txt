m15/1/AXhun/SP1/hun/TZ0/XX




Hungarian A: literature – Standard level – Paper 1
Hongrois A : littérature – Niveau moyen – Épreuve 1
Húngaro A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 – 0099
     5 pages/páginas                                      © International Baccalaureate Organization 2015
                                                    –2–                   m15/1/AXhun/SP1/hun/TZ0/XX

Írjon irodalmi elemzést az alábbiak közül az egyik szövegről! Elemzésében mind a két segítő kérdésre
válaszolni kell!

1.

                                                      Özönvíz

                  Róma, Róma, de miért pont Róma? Így szapulta őt az anyja, jó, legalább nem kell
          aggódni kannibálok, verekedős keletiek miatt [...] és nem a világ végén van, mint a sok
          cifranevű Kubaj meg Kingkong meg Teking meg a rossznyavalya. Róma akkor is fura, az ő
          fiacskája sose volt szentfazék1, mi ütött bele hirtelen, Mindegy, hát ingyér utazik, legalább ezt
      5   az egyet jól kicsinálta, bár Anyuka meg nem foghatja, a gyerek hogyan győzi rávenni a népeket
          ezzel az otthonülő képével, hogy fel-alá fickándozzanak a térképen, elment a világ esze. Ha
          mindenki otthon maradna, és nézné szépen a tévét, fele ennyi baj se volna.
                  Frigyes a pápaválasztásról szóló hírben látta megint Rómát, akkor jött az ötlet, bár amúgy
          be-betévedt misére, ha éppen ráért, kapott is otthon a fejére, mit ájtatoskodik2, inkább az ágyát
     10   vetné be meg a koszos zoknikat szedné rendbe, egyszer látná valaki mosogatni, ha anyja
          nem volna, egy rohadásban élne. Ennyi csak elvárható, ha már harminchét éves! Vagy menne
          át a szomszédba, és hívná el azt a kislányt moziba, venné feleségül, csinálnának egy rakás
          unokát, […]
                  Fárasztó ez az unoka-duma, Frigyes gyerekkora óta ismeri Esztert, pár év van közöttük,
     15   a kicsi végtelen bizalommal nézett fel a fiúra, kezét még ma is érzi a kezében, vásárolni mentek
          vagy az udvarra, játszani porolóval, öntözőkannával, cserepekkel, mindenfélével, ami nem
          is játék. A lány megnőtt, megnőiesedett, külön világ lett, Frigyes alig mer ránézni, körülvette
          valamiféle áhítatos buborékkal, mint egy szentet, egy érinthetetlent. Eszter talán nem is
          hús-vér lény […]. Meg hát bevehetetlen erőd, még a legcsúnyább fiú is, akivel járt, fényévekkel
     20   szárnyalta túl Frigyest, aki hiába küzd a kopaszodása, súlyfeleslege, rövidlátása és az átkozott
          selypítés ellen. Időnként Eszter mintha bátorítólag köszönne rá a lépcsőfordulóban, a lány sem
          lesz már fiatalabb, egy ideje fiúval sem látta. Frigyes próbálná megszólítani, csak Anyuka ne
          taszigálná a lány felé, mint egy nyavalyás bábut.
                  Róma, a méregdrága és méregerős kávéival, az indiaiakkal, akiktől Tunéziában termett,
     25   valódi olasz szőlőt, perui paradicsomot meg marokkói olajbogyót vehetünk, akik szendvicset
          és pizzát mérnek, akik asztallapon tükörtojássá toccsanó golyóbist árulnak, amely idióta
          röhögcséléssel újra összeáll kocsonyás labdává, akik bóvli esernyőt kínálnak minden sarkon,
          mihelyt pár csepp hull az égből, akik beállnak az üres parkolóhelyekhez, és borravaló
          reményében színészies hadonászással terelgetik az autósokat. Az a mocsok sok templom,
     30   megfogod unni, mondta Anyuka, és Frigyes nem unta meg, felhólyagosodott a talpa,
          de járta a zsebkendőnyi kápolnákat és az irdatlan bazilikákat. Bámult márványból cizellált3,
          tiritarka4 kőpadlókat, aranyszemcsésen villogó apszisokat5, égbe robbanó, szemcsaló
          mennyezetfreskókat, csupa-ín és csurom vér korpuszokat, vajolvasztó Madonna-mosolyokat,
          aranypólyás, koronás Kisdedeket, fogadalmi medálok ezüstzuhatagát, féldrágaköveket és
     35   lapis-lazuli6 földgömböket, sugárzó dicsfényeket és habos aranyfelhőket, fülkéikből hatalmas
          ujjakkal az ég felé böködő szenteket. Frigyes saját utazási irodájának prospektusává
          változott. […]
                  Frigyes hinni akart Rómában, a pápai bazilika angyalaiban, akiket kétszázig számolt,
          utána abbahagyta, ki hinné, hogy egy ilyen komoly ember ennyi márvány-kiskölökkel van
     40   körbevéve! […] Szentek, Máriák, Jézusok sora előtt gyújtott ötvencentes gyertyát,
          nem mondja meg, kiért, és jó jelnek vette, hogy a szállás felé indulóban nyakába szakadt
          a zápor. Harsogtak a Tevere habjai, a járdákon örvénylett a víz, mindenki menekült, amerre
          látott, az autók Mózesként hajtottak át a pocsolyák Vörös-tengerén. Frigyes elhajította
          szétesett indiai esernyőjét, táncolt és tocsogott az esőben, eszébe jutott, hogy Szent Ferenc
                                                          –3–                   m15/1/AXhun/SP1/hun/TZ0/XX

    45         szerint a legnagyobb boldogság, ha az ember ázva-fázva, étlen-szomjan, holtfáradtan
               megérkezik a kolostor kapujához, ott a mogorva portás kidobja őt a hidegbe, és ő még ekkor
               se jön ki a béketűrésből.
                      A forró zuhany alatt csengőszót hallott, és belenyilallott, hogy ez Eszter, van két jegye egy
               új filmre, de a barátnője beteg lett, nem tudná-e Frigyes elkísérni. Aztán felnevetett, eszébe
    50         jutott, hogy csak a mikrosütő csengetett, felforrt a teavíz. Frigyes a zuhany alatt biztosra vette,
               hogy az özönvíz elhozza a megtisztulást, az újrakezdést, ő becsönget Eszterhez, Eszter igent
               mond, ő elköltözik Anyukától, bárhogy ágál, és lesz Húsvét és lesz feltámadás.

                                                                                    Lackfi János, Özönvíz (2013)



1
    szentfazék: vallásos, templomba járó (gúnyos)
2
    ájtatoskodik: rajong
3
    cizellált: aprólékosan megmunkált, részletgazdag
4
    tiritarka: színes
5
    apszisokat: félkör alakú fülke, ahol az oltár foglal helyet
6
    lapis-lazuli: lazurkő, ásvány


         (a)      Milyen elbeszélői nézőpont jellemzi a novellarészletet?

         (b)      Mi az „Özönvíz” cím metaforikus jelentése?




                                                                      Turn over / Tournez la page / Véase al dorso
                       –4–               m15/1/AXhun/SP1/hun/TZ0/XX

2.

               Valse nostalgique1

          Csak egy történet volt,
          mi félbeszakadt,
          csak egy sor közben fél-
          betört dallam.
      5   Élünk azóta
          más sztorikat,
          senki se mond-
          ta, hogy baj van.

          Csak félig, csak félig,
     10   csak félig, csak fél,
          mitől fél jobban az ember?
          A torzó2, a kész,
          a rész, az egész,
          mindkettő veszélyes fegyver.

     15   Csak ne juta néha
          eszünkbe meg,
          hogy is szólt vol-
          na a vége,
          vidám lett volna,
     20   vagy szomorú,
          ha nem hagytuk
          volna félbe?

          A torzó, a kész,
          a rész, az egész,
     25   mitől fél jobban az ember?
          Végigcsinálni,
          abbahagyni,
          mindkettő veszélyes fegyver.

          Azóta nincsen
     30   elég jó dal
          unalmas min-
          den történet,
          hallani véljünk
          mindegyikben
     35   keressük a
          töredéket.
                                                  –5–                  m15/1/AXhun/SP1/hun/TZ0/XX

                                      Végigcsinálni,
                                      abbahagyni
                                      egyformán retteg az ember,
                                40    minden, mi egyszer
                                      elkezdődött,
                                      veszélyes, halálos fegyver.

                                                                    Kiss Judit Ágnes, Szép versek (2012)



1
    Valse nostalgique: nosztalgikus, sóvárgó keringő
2
    torzó: végtag nélküli szobor; befejezetlen mű


      (a)   Mi a vers címe és üzenete közötti kapcsolat?

      (b)   Mi a szerepe a különös sortöréseknek és ismétlődéseknek a versben?
