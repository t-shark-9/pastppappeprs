m15/1/AXMGR/SP2/GRE/TZ0/XX




Modern Greek A: literature – Standard level – Paper 2
Grec Moderne A : littérature – Niveau moyen – Épreuve 2
Griego Moderno A: literatura – Nivel medio – Prueba 2

Monday 11 May 2015 (morning)
Lundi 11 mai 2015 (matin)
Lunes 11 de mayo de 2015 (mañana)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Answer one essay question only. You must base your answer on at least two of the Part 3
  works you have studied and compare and contrast these works in response to the question.
  Answers which are not based on a discussion of at least two Part 3 works will not score
  high marks.
 You are not permitted to bring copies of the works you have studied into the examination room.
 The maximum mark for this examination paper is [25 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Traitez un seul sujet de composition. En basant votre réponse sur au moins deux des œuvres
  de la troisième partie que vous avez étudiées, vous devez comparer et opposer ces œuvres
  dans le cadre du sujet. Les réponses qui ne sont pas basées sur au moins deux des œuvres
  de la troisième partie n’obtiendront pas une note élevée.
 Vous n’êtes pas autorisé(e) à apporter des exemplaires des œuvres que vous avez étudiées
  dans la salle d’examen.
 Le nombre maximum de points pour cette épreuve d’examen est de [25 points].

Instrucciones para los alumnos
 No abra esta prueba hasta que se lo autoricen.
 Conteste una sola pregunta de redacción. Base su respuesta en al menos dos de las obras
  estudiadas de la Parte 3, comparándolas y contrastándolas en relación con la pregunta.
  Las respuestas que no se basen en al menos dos obras de la Parte 3 no recibirán una
  puntuación alta.
 No está permitido traer copias de las obras estudiadas a la sala de examen.
 La puntuación máxima para esta prueba de examen es [25 puntos].




                                                                                               2215 – 0140
     3 pages/páginas                                       © International Baccalaureate Organization 2015
                                                –2–                  m15/1/AXmgr/SP2/gre/TZ0/XX

Απαντήστε σε μία από τις παρακάτω ερωτήσεις. Η απάντησή σας θα πρέπει να βασίζεται σε
δύο τουλάχιστον από τα έργα του 3ου Μέρους που μελετήσατε και θα πρέπει να συγκρίνει και να
αντιπαρθέτει τα έργα αυτά σε σχέση με την ερώτηση. Απαντήσεις που δεν στηρίζονται σε συζήτηση
δύο έργων του 3ου Μέρους αναγκαστικά θα βαθμολογηθούν με χαμηλό βαθμό.

Ποίηση

1.   Συγκρίνετε και αναλύστε την αποτελεσματικότητα της χρήσης των υπαινιγμών (κλασικών,
     ιστορικών, θρησκευτικών, πολιτιστικών, κλπ) στο έργο τουλάχιστον δύο από τους ποιητές που
     μελετήσατε.


2.   Το υλικό της ποίησης μπορεί να είναι προσωπικό ή ειδικό, πάντως παρουσιάζεται έτσι ώστε
     να ενδιαφέρει τους αναγνώστες μεταδίδοντάς τους συναισθήματα ή ιδέες. Συγκρίνετε τους
     τρόπους με τους οποίους δύο τουλάχιστοv από τους ποιητές που εξετάσατε κάνουν το υλικό τους
     ενδιαφέρον για τους αναγνώστες τους.


3.   Έχει ειπωθεί ότι η ποίηση μοιάζει με τους χρησμούς του Μαντείου των Δελφών, που, κατά τον
     Ηράκλειτο, «ούτε λένε, ούτε κρύβουν, αλλά προσφέρουν σημάδια», δηλαδή ούτε αναφέρονται
     άμεσα και ευθέως σε μία πραγματικότητα, ούτε την κρύβουν, αλλά καθοδηγούν τον παραλήπτη
     τους στην δική του ερμηνεία. Συγκρίνετε τους τρόπους με τους οποίους το έργο δύο τουλάχιστον
     ποιητών που μελετήσατε, είτε επικυρώνει είτε υπονομεύει την άποψη αυτή για την ποίηση.



Θέατρο

4.   Κάνοντας αναφορά σε δύο τουλάχιστον έργα που έχετε μελετήσει, συζητήστε συγκριτικά τους
     τρόπους με τους οποίους η δευτερεύουσα πλοκή ρίχνει φως στην κύρια πλοκή του δράματος.


5.   Στο θέατρο η πιο έντονη μορφή διαλόγου είναι η στιχομυθία, όταν οι λόγοι των προσώπων
     ακολουθούν ο ένας τον άλλον σε γρήγορο ρυθμό. Συγκρίνετε τη χρήση και τα αποτελέσματα της
     στιχομυθίας σε δύο τουλάχιστον από τα έργα που μελετήσατε.


6.   Στο θέατρο ο «ανταγωνιστής» είναι το πρόσωπο, η κατάσταση ή η εσωτερική σύγκρουση που
     αντιτίθεται στους στόχους, τις επιθυμίες ή τις προθέσεις του κεντρικού χαρακτήρα. Συγκρίνετε την
     απόδοση των ανταγωνιστικών δυνάμεων σε δύο τουλάχιστον από τα έργα που μελετήσατε καθώς
     και την σημασία τους για την πραγματοποίηση των συγγραφικών στόχων.
                                                  –3–                  m15/1/AXmgr/SP2/gre/TZ0/XX

Μυθιστόρημα

7.    Τα μυθιστορηματικά κείμενα λειτουργούν είτε ως μοντέλα της πραγματικότητας είτε ως
      αντιπροσωπευτικά κομμάτια της, δηλαδή δείχνουν στον αναγνώστη είτε πώς θα έπρεπε/
      μπορούσε να ζει είτε πώς πραγματικά ζει. Προσδιορίστε συγκριτικά και με συγκεκριμένα
      παραδείγματα σε ποιο βαθμό και με ποιους τρόπους δύο τουλάχιστοv από τα μυθιστορήματα που
      μελετήσατε περιγράφουν μία ευτυχώς ή δυστυχώς ανύπαρκτη πραγματικότητα ή αποδίδουν μία
      υπαρκτή πραγματικότητα.


8.    Η πιο στοιχειώδης δομή μίας αφήγησης είναι η τριαδική δομή της αρχικής κατάστασης, της
      ανατροπής αυτής της κατάστασης και, τέλος, της αποκατάστασής της σε ένα ανώτερο επίπεδο.
      Συγκρίνετε τους τρόπους με τους οποίους δύο τουλάχιστον από τους συγγραφείς που μελετήσατε
      έχουν χειριστεί αυτή την βασική δομή και τα αποτελέσματα που έχουν επιτύχει.


9.    Συχνά διατυπώνεται η άποψη ότι μια από τις προϋποθέσεις επιτυχίας ενός μυθιστορήματος είναι
      η πρόκριση του «δείχνω» παρά του «λέγω», δηλαδή η επιλογή του συγγραφέα να περιορίσει τις
      δικές του περιγραφές, αναλύσεις και έμμεσες καταγραφές και να αποδώσει ευθέως το λόγο των
      χαρακτήρων του. Αναπτύξτε την συμφωνία ή διαφωνία σας με την άποψη αυτή, αναφερόμενοι
      συγκριτικά και με παραδείγματα σε δύο τουλάχιστοv από τα μυθιστορήματα που μελετήσατε.



Διηγήμα

10.   Σύμφωνα με τον Γιάννη Ψυχάρη «Το μυθιστόρημα, ήλιος [...]. Φεγγάρι το διήγημα. Κι
      απαράλλαχτα όπως το φεγγάρι [το διήγημα], ενώ δανείζεται το φως του από τον ήλιο, έχει ωστόσο
      δικό του φως, ύπαρξη δική του, πάντα όμως σε στενότερο κύκλο, σε πιο περιορισμένο, μα με
      τρόπο που μπορεί κιόλας να φωτίσει καλύτερα και πιο συγκεντρωμένα ένα μέρος, εκεί που ο ήλιος
      αναγκάζεται να φωτίζει όλη μαζί τη δημιουργία». Συγκρίνετε τις στρατηγικές με τις οποίες δύο
      τουλάχιστον από τους συγγραφείς που μελετήσατε αποδίδουν στα διηγήματά τους, σε μεγαλύτερο
      ή μικρότερο βαθμό, την παραπάνω δυνατότητα να συνδυάζουν την συντομία με την εμβάθυνση.


11.   Περιγράψτε συγκριτικά τους τρόπους με τους οποίους δύο τουλάχιστον από τους συγγραφείς που
      μελετήσατε επιτυγχάνουν να διατηρήσουν την αγωνία του αναγνώστη για την έκβαση της δράσης.
      Αναλύστε την χρήση και τα αποτελέσματα των τρόπων αυτών.


12.   Μέσα σε κάθε διήγημα μπορεί να υπάρχει μία κεντρική ρήξη του πρωταγωνιστικού προσώπου
      είτε εξωτερική (με άλλο πρόσωπο, τις συνθήκες, την κοινωνία κλπ.) είτε εσωτερική (με τον εαυτό
      του/της, την ψυχή, τις ιδέες, τα όρια, τις επιλογές του/της κλπ). Συγκρίνετε και αξιολογήστε τους
      τρόπους με τους οποίους η κεντρική αυτή ρήξη πραγματοποιείται στα διηγήματα δύο τουλάχιστον
      συγγραφέων που μελετήσατε.
