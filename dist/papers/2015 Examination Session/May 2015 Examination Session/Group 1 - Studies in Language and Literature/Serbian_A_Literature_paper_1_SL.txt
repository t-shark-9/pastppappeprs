m15/1/AXser/SP1/scc/TZ0/XX




Serbian A: literature – Standard level – Paper 1
Serbe A : littérature – Niveau moyen – Épreuve 1
Serbio A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                             2215 – 0171
     4 pages/páginas                                     © International Baccalaureate Organization 2015
                                                –2–                 m15/1/AXser/SP1/scc/TZ0/XX

Напишите књижевну анализу само једнога текста. У своме одговору морате обухватити оба дата
усмеравајућа питања.

1.

                                              Благо са тавана

                 Испод црвоточне греде под пауковом мрежом у похабаном картонском коферу на
          тавану становале су старе књиге.
                 – Ах, ах, остариле смо – вајкале су се. – Нико нас већ годинама не узима у руке, а
          cтан нам је тако запуштен и прашњав да једва дишемо.
      5          – Благо ли се нашим сусеткама што станују испод нас, у топлој и светлој соби!
          Младе су, одевене по последњем књижарском модном журналу у кожне, платнене и
          лаковане корице, а пелерине су им омоти шарени као цветне баште. По цео дан уживају
          у сјају полица на којима се огледа чак и сунце када ускочи кроз прозор.
                 A за то време у блиставој полици туговале су нове књиге:
     10          – Ето, већ две године како станујемо на овим удобним полицама, а ни газда ни
          газдарица, ни њихов дечак ни девојчица никако да нас узму у руке.
                 – Седети овако данима, а не доживети радост да будемо читане, то је грозно.
                 – Чак нам ни странице нису исекли.
                 – Чудан некакав свет!
     15          – А гости су им још чуднији, драге моје, – зацвркута књижица у златном повезу.
          – Када дођу у посету, на нас уопште не обраћају пажњу. Обично се диве регалу и кажу:
          „Тако скупоцен регал још нигде нисмо видели“.
                 Док су се незадовољне књиге једна другој жалиле, дечак и девојчица пуштали су са
          прозора папирне ласте и тако се забављали. Ласте су лебделе, изводиле лупинге
     20   и напослетку се меко спуштале. Али, једна не стиже до асфалта. Накриви се и у
          бришућем лету закачи за рекламни пано пред кућом. Ту и остаде. А на паноу је писало:
                 Дан писане речи. Поклоните књиге Народној библиотеци. Биће вам захвална.
          Завирите у подруме, на таване, можда се тамо крије велико благо.
                 – Јао, па и ми имамо књига на тавану! – сети се дечак.
     25          – Да их поклонимо, ионако су старе? – рече девојчица.
                 Мало их обрисаше од прашине и тако учинише. Али, ни девојчица ни дечак не
          помислише да ће због тога постати славни.
                 Као прве дародавце лично их поздрави управник Библиотеке и предаде им
          захвалнице. Сутрадан су о свему томе писале новине, а што је било најважније за
     30   девојчицу и дечака чак их је и учитељица похвалила пред целим разредом.
                 Тако заборављене старе књиге са тавана постадоше веома поносне када
          сазнадоше да ће убудуће бити запослене у Библиотеци. Корице су им сијале од радости.
          Али, праву радост доживеће тек после извесног времена. Пошто их библиотекари
          умише, дотераше, уписаше у централни каталог и на једној од вишеспратних полица
     35   доделише стан, дозволише им и да се друже са људима. То је тек био живот. Почеше
          да посећују градове, варошице и села, вишеспратнице, солитере и чобанске колибе; да
          путују таљигама, лађама, на самарима брдских коњића, аутомобилима, железницом,
          тролејбусима, а неке чак и авионима. И свуда cy их пажљиво узимали у руке, превртали
          им листове и говорили:
     40          – Добре старе књиге. Мудрост је у њима вечита.
                                          –3–                m15/1/AXser/SP1/scc/TZ0/XX

           – Благо ли се старим књигама! – позавидеше им тада неисечене и непрочитане
      књиге са луксузног регала.
           И би им жао што за време празника писане речи и оне нису становале у старом
      картонском коферу иза паукове мреже, испод црвоточне греде на прашњавом тавану.

                                             Драгиша Пењин, Тајна бресквиног цвета (1976)


(a)     Коментариши о начину на који аутор развија централну тему ове приче.

(б)     Коментариши о начинима приповедања који су коришћени у овој причи и о ефектима
        које они постижу.




                                                 Turn over / Tournez la page / Véase al dorso
                                              –4–                   m15/1/AXser/SP1/scc/TZ0/XX

2.

                                          Ноћне чини

                                Свечера, кад се смраче собе
                                а улице јарко засветле,
                                многи грађани, из тескобе,
                                радо узјашу своје метле.

                            5   Вину се; и до позног сата
                                у кругу пригушеног светла
                                кушају случај, док уз врата
                                свакога чека своја метла.

                                А кад је час да пођу кући,
                          10    час да запоје трећи петли,
                                грађани се кривудајући
                                враћају сваки својој метли:

                                Језде, с мишљу о женском телу
                                или о игри на рефетлу,
                          15    с мрљом од пића на оделу,
                                свак чврсто стегав своју метлу.

                                                              Борислав Радовић, Ноћне чини (1994)


     (a)   Коментариши о начину на који песник користи структуру песме у комбинацији са
           опсегом (ширином) књижевних средстава у презентацији његове теме.

     (б)   Шта можеш да кажеш о „ноћним чинима“ и како су оне централне важности (бриге)
           песме?
