M15/1/AXROM/HP1/RUM/TZ0/XX




Romanian A: literature – Higher level – Paper 1
Roumain A : littérature – Niveau supérieur – Épreuve 1
Rumano A: literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2215 – 0161
     3 pages/páginas                                     © International Baccalaureate Organization 2015
                                                     –2–                   M15/1/AXROM/HP1/RUM/TZ0/XX

Analizaţi literar unul din următoarele pasaje:

1.

                 …O carte despre suflet, nu că nu face să fie scrisă, obiecta Ferdinand Sinidis, dar literele
          paginilor ei sunt câteodată atât de aburite, încât trebuie citite pe dedesubt, ceea ce nu se prea
          obişnuieşte.
                 E a treia faţă din tripticul care trebuie împlinit din carne, vin şi duh şi se poate încheia,
      5   cocoţat pe muchia unui povârniş de munte.
                 Prin fereastra larg deschisă a căsuţei spânzurate vezi Posada, risipită în valea adâncă,
          până dincolo, peste pârâu, pe unde trenul trece ca o jucărie, ce totuşi nu se vede niciodată
          întreg, din cauza frontonului verde al arborilor laterali, cu ramuri clătinate de adieri.
                 De sus, de la casa lui Anton Peticilă, poţi urmări leşinul unui arbore, atins la măduvă de
     10   suliţa fierbinte a soarelui.
                 Ceva mai târziu, norii din spate acoperă […] coama peretelui împădurit din faţă.
                 Ploaia vine, mai întâi pe furiş, apoi degenerează într-un cântec monoton.
                 Pomii treziţi dintr-o lungă toropeală salută învioraţi, în dreapta şi în stânga, cu legănări de
          creştete. Zigzagul fulgerător, galben crapaă pânza cenuşie şi trage după el o imensă prăvălire
     15   de tunet necăjit. Cerul albăstrit rămâne locului. Ultima cârpă zdrenţuită şi murdară de nor
          cenuşiu goneşte la vale, împinsă de vânt.
                 Trenul suie. Dihania de metal îşi trage sufletul, cu horcăit în respiraţie. Când coboară
          însă alunecă hoţeşte, ca un şarpe negru. Zgomotul de tăvălug al roţilor îmbucate fier în fier se
          confundă cu fâşâitul pârâului ce curge paralel, până când locomotive se dă în petec, cu un ţipăt
     20   de alarmă. Îl văd de sus, cum parcurge şinele, ce par un şiret negru, scurt, trasat în curbă, între
          cele două grupe de arbori împliniţi.
                 Dincolo de terasament, se înalţă pădurea celuilalt munte, care închide decorul, ca un
          perete confecţionat dintr-o grămadă deasă de urşi de catifea, cu spinările bombate în toate
          nuanţele de verde.
     25          …O carte despre suflet nu are nici un rost, numai dacă nu cuprinde duh din scoarţă în
          scoarţă, chiar şi atunci când cel ce o scrie, consumat de o flacără mistuitoare, caută să-şi
          stârpească propriul suflet. Nu este deloc plăcut să scrii o asemenea carte. E preferabil să te
          joci cu un pumn de diamante şi să le răstorni dintr-o palmă în cealaltă, când soarele scapără
          scântei în boabele de preţ, vânturate cu îndemânare.
     30          Câteodată, scânteierea lor mă înşală, după cum adeseori privighetoritul se confundă cu
          schelălăitul unui căţel. E un punct negru în faţeta unui brilliant, e o poznă a sufletului.
                 …Mereu frământat de asemenea nimicuri, în cartea despre suflet sunt redus să
          zugrăvesc, în locul istoriei unei vieţi frumoase, povestea adevărată a unei admirabile, dar triste
          morţi.
     35          …Acuma cred că înţelegi mai bine de ce nu voi face niciodată “carieră de scriitor”, deşi
          am vocaţie, mai adăugase Ramses Ferdinand Sinidis repezindu-se la geamantan, pe care îl
          deschise, ca să arunce în el cu febrilitate nejustificată întregul său bagaj.

                                                           H Bonciu, Pensiunea doamnei Pipersberg (1936)
                              –3–                  M15/1/AXROM/HP1/RUM/TZ0/XX

2.

                 Începutul începe cu în sfârşit

          1.
          iubirea noastră.
          nu poate fi comparată
          cu o frunză căzătoare ce străluceşte
          roşu până atinge pământul.
     5    pomul în care se coc stelele se usucă.
          în ochi lumina veştejită dezvăluie
          un interior de plumb prin care
          circulă curentul de plumb
          topit în miocardul de plumb fireşte
     10   al inimilor noastre confundate cu
          cascada substanţelor chimice. Pe suprafaţa
          lor ca nişte sugative sigilate în alte
          sugative hârtia în care am împachetat cadoul.
          şi toate trase în vidul din piept.
     15   un vid ce cu timpul va fi absorbit.

          2.
          cum plecăm unul din celălalt?
          nu ştiu. nu am găsit nicio uşă.
          ea nu există. căutarea uşii este uşa.
          cotrobăind ies şi rămân acolo.
     20   înţepenit în ieşire.

          3.
          văzută de sus cobra semăna cu o pisică
          de mare eşuată cerând indiscutabil ajutor.

          i-am smuls acul otrăvitor şi ea m-a muşcat.
          din colţi mierea generală a ţâşnit în mine
     25   ca raza unei lanterne folosită în autopsie
          otravă dulce şi mătăsoasă
          moarte fericită. […]

                              George Vasilievici, Începutul începe cu în sfârşit (2009)
