m15/1/AXPOL/HP1/POL/TZ0/XX




Polish A: literature – Higher level – Paper 1
Polonais A : littérature – Niveau supérieur – Épreuve 1
Polaco A: literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2215 – 0153
     3 pages/páginas                                     © International Baccalaureate Organization 2015
                                                   –2–                   m15/1/AXPOL/HP1/POL/TZ0/XX

Napisz komentarz do jednego z podanych poniżej tekstów:

1.

                 Ponad trzydzieści lat temu mieszkałem w starym, drewnianym domku na dalekich
          przedmieściach Warszawy. Pewnego dnia śmieciarz, który opróżniał pojemnik przed domem,
          powiedział do mnie z odrobiną zazdrości:
                 – Pan to ma dopiero bogate śmieci…
      5          Okazało się, że miał na myśli kilka pustych puszek po kawie, bo ja wielu rzeczy się
          wyrzekałem, ale kawy nigdy, a tak się złożyło, że kilka dni przedtem udało mi się kupić banany
          dla mego małego synka i śmieciarz natknął się na żółto-brunatne skórki.
                 Kiedyś, przed wielu laty, byłem w Moskwie. Idąc prospektem Kutuzowa zobaczyłem, jak
          silny wiatr porywa w górę podarte, poplamione gazety, jak popycha chodnikiem jakieś nadgniłe
     10   obierzyny ziemniaków. Innym znów razem, kiedy byłem w Paryżu, trwał tam strajk służb
          miejskich i widziałem na ulicach całe sterty śmieci, były tam folie z opakowań, kartony, puszki,
          pudła, celofany, skrzynki z plastiku, smukłe i pękate butelki z rozmaitymi etykietami firmowymi.
          Były to bardzo ładne, kolorowe śmieci, wydawały mi się one nadzwyczaj eleganckie, zamożne,
          może nawet pociągające.
     15          Dziś śmieci na wschodzie i zachodzie Europy stały się całkiem podobne. Ale wygląd
          ulic i większości przechodniów pozwala bez większego trudu rozpoznać, czy znajdujemy się
          w Hamburgu lub Paryżu, czy raczej w Warszawie i Lipsku. Na wschodzie Europy unosi się
          nad ulicami miast mgiełka zmęczenia, zawstydzenia i tęsknoty, na zachodzie płyną po niebie
          chmurki znudzenia, niepewności i rozczarowania.
     20          Odnoszę wrażenie, że ludzie zwykle poszukują pewnych wartości, a może także tajemnic
          w takich krajobrazach, sytuacjach i perypetiach, które są dość dalekie od ich codziennego
          doświadczenia. W swoim bliskim otoczeniu nie widzą zazwyczaj nic szczególnie atrakcyjnego.
          Tylko to, co odległe i obce pozwala przypuszczać, że jest także ważne, cenne i pouczające.
                 Ale może się okazać, że są to tylko urojenia.
     25          I chyba coś takiego przeżywamy obecnie w całej Europie, w kilka zaledwie lat od
          przewrotu, który jeszcze tak niedawno otwierał fascynujące perspektywy zarówno przed
          wschodem jak i zachodem kontynentu.
                 Dziesięć lat temu ludzie w Warszawie, Budapeszcie, Dreźnie uważali, że jeśli znajdą
          się kiedyś w świecie kapitalizmu, to każdego dnia cieszyć się będą dostatkiem. Dziesięć lat
     30   temu ludzie w Rzymie, Paryżu, Hamburgu uważali, że jeśli na wschód Europy zawita kiedyś
          kapitalizm, to zostanie przyjęty z wdzięcznością, zachwytem i pokorą. Jednocześnie zaś ludzie
          na zachodzie Europy sądzili, że doświadczenia duchowe mieszkańców komunistycznej utopii
          otworzą przed nimi jakiś nowy rodzaj wiedzy o istocie ludzkiej, a obywatele krajów realnego
          socjalizmu uważali, że demokratyczna, wolna Europa wzbogaci ich intelektualnie o nowe
     35   wartości.
                 Nic takiego się nie stało.

                                                   Andrzej Szczypiorski, grzechy, cnoty, pragnienia (1997)
                                      –3–                    m15/1/AXPOL/HP1/POL/TZ0/XX

2.

                                    ＊ ＊ ＊

          Za oknem deszcz, szklanka herbaty na stole,
          lampa – tak, może naiwnie, widzę cię,
          za pięć, za dwadzieścia, za sto dwadzieścia pięć
          lat, odczytującego ten wiersz: myślącego o mnie, człowieku
     5    sprzed dwudziestu czy stu dwudziestu lat – jak
          żyłem? Ja i moja epoka: beznadziejnie zmęczeni ludzie,
          kilka dat, miejsc klęski, nazwisk: zaklęć, które powtarzaliśmy
          wtedy, z dziecinną nadzieją żyjących, głupsi od ciebie
          o mądrość, którą czas dał tobie: żyjącemu
     10   po wszystkim: po nas, po wszystkich. – Tak mało
          umiem ci przekazać, tyle co wszyscy. Lecz przecież
          żyłem i nie chcę umrzeć cały: pozostać
          dla ciebie każdym, przedmiotem statystycznej
          litości albo pogardy. To, co było tylko,
     15   tylko mną, jest poza historią. Więc powiem o sobie
          jedyną obu nam dostępną mową: o zapachu mokrego
          kurzu miejskiego za oknem (spadł deszcz), o stole
          uwierającym łokcie, tykaniu zegara, smaku gorącej
          herbaty, o świetle lampy, które raziło mnie w oczy
     20   kiedy pisałem ten wiersz – powszechną mową wszystkich
          pięciu zmysłów,
          nieśmiertelnych.

                                           Bronisław Maj, 128 bardzo ładnych wierszy (2003)
