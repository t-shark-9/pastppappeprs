m15/1/Axtur/HP1/tur/TZ0/XX




Turkish A: literature – Higher level – Paper 1
Turc A : littérature – Niveau supérieur – Épreuve 1
Turco A: literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2215 – 0209
     4 pages/páginas                                     © International Baccalaureate Organization 2015
                                                   –2–                   m15/1/Axtur/HP1/tur/TZ0/XX

Verilen pasajlardan biri hakkında edebi eleştiri yazınız:

1.

                 9–5 mesaisinde çarşı pazar, market alışverişi yapanlar ya emekliler ve ev kadınları
          oluyordu ya da Kenan gibi işi mesaisizlik olan insanlar.
                 Onlar birbirlerini tanıyordu. Bakış, duruş, nefes alış; bu reflekslerden biliyorlardı
          birbirini. Bu tanışıklığın yaşı da yoktu aslında, olsa olsa duygusu vardı. Akşamüstünün kaygılı
      5   adımlarının kol gezdiği tıkışık reyonlarda alelacele, gergin mi gergin sepetlere atılan ürünlerin
          sahipleri değildiler. Raflardaki malların birbirini tamamlayan renklerine, tapalı markaların son
          kullanım tarihlerindeki esrarengizliğe, tanrıtanımaz leke sökücülerin çeşitliliğine açıklardı;
          dondurulmuş sebzelerin önünde tir tir titreyecek kadar durabilir, çektirecekleri yarım kilo
          kıymada tongaya basmamak için et reyonunun önünde nazlı hatıralara dalacak denli uzun anlar
     10   geçirebilirlerdi. Dahası da vardı: Erteleme özgürlükleri mevcuttu. Üstelik her şeyi, her daim.
                 Evet onlar.
                 Toleransın ne olduğunu kendilerine göre tanımlamış, bu saatlerin alışveriş erbabıydılar.
          Arada sinirlileri de çıkmıyor değildi ama çoğu yüzlerindeki çizgileri inkâr etmeyen, o çizgilerle
          barışık sayılabilecek insanlardı. Dolayısıyla şu malum sinir ilaçlarının yolcusu denemezdi
     15   bu insanlara pek. Şekerle yüksek tansiyon, müsamahakâr bir depresyonla serinkanlı bir
          bunaklık arasındaki bir noktada salınan ruhlar oldukları söylenebilirdi rahatlıkla. Kasanın
          önüne geldiklerinde “sepetimi kasiyerin önüne ilk getiren ben olmalıyım” takıntısı çok nadir
          olarak yaşanırdı bu ekipte. Mesai saatlerinin dışındaki kim kime dum duma alışverişlerde, kasa
          önünde gözler ileri dikili, eller sepetkasanın konuşlandığı çelik ve cüzdan arasında sabitlenmiş,
     20   nefesler sık sık, vücutlar kaskatı halde zuhur eden “yer kapma” sendromunun esamesi
          okunmazdı burada. An, yerini mutedil bir dalgalanmaya bırakmıştı çoktan. İnsanlar arkalarına
          döner bakar, o cenaptan tek tük paketli biri geliyorsa sırasını tereddüte yer bırakmaksızın ona
          verir; bu arada kasiyerin tepesine çullanmış olan sigaralar incelenir, sigara bırakılmışsa ah vah
          edilirdi. Ama hayat fena gitmemekteydi.
     25          Her şey buraya kadar iyiydi. Yani kasiyer Gülperi’ye kadar. Gülperi bu tür insanlara
          aslında bütün bu hayallerinin boş bir ümit olduğu yolunda hayatın kirli çıkı torbasından fırlamış
          bir oyun gibiydi. “Biz” ruhunu parçalayan kadındı o!
                 İnsanın başına dikilip ödevini kolaçan eden etüt ablası, hiç umulmadık bir zamanda
          insanlar hakkında tahkikat yapan memur, öğrenciyi tahtaya kaldıran nöbetçi öğretmendi.
     30   Sol göğsünün üzerindeki etikette Gülperi yazardı. Bu yüzden Gülperi’ydi, o kadar. Ötesi
          bilinmez, zaten bunu kimse pek istemezdi. Gülperi’nin hayatlara kastetmeye meyilli ciddiyetini,
          iki kaşı arasında oluşmuş olan kanyonun içine düşmeye başlayınca daha iyi anlardı insan ve
          işin sarpa sarmaya başladığını keşfederdi. Bu ciddiyette aksilik, cüret ve katılık kol gezerdi.
          Bir duvardı Gülperi. Bütün ünlem ve soru cümleleri çelik kasanın arkasında duran bu güzel
     35   tazeye çarpar ve ışık hızıyla sahibine geri dönerdi. İyi günler, bozuk para vereyim mi, ne
          kadarmış ne kadarmış gibi samimiyeti körükleyecek cilveli sorular Gülperi’ye vız gelir tırıs
          giderdi. O hummalı bir halde işini yapmaktaydı.
                 Kenan, sarsak müşteriliği tam sona erecek, arkada birikmiş olan ekibe “Allah’a emanet
          olun” selamını verip süklüm püklüm çıkacaktı ki… Bir anda kan o mirasyedi beynine üşüştü
     40   ve günün sorusunu patlattı: “Bir sorun mu vardı Gülperi Hanım?” Bu soruyu marketin içinde
          yaşamış olduğu vahanın ufkuna sığınarak ve kendisinden sonra gelecek olanlara bir minnet
          borçlu olduğunu hissettiği için sormuş olabilirdi Kenan. Belki de Gülperi’ye usul usul asılıyor
          da olabilirdi ama bunu kesinlikle çaktırmama niyetindeydi! O kimdi Gülperi kimdi canım.
          O kocaman bir senaristti. Gülperi ise… Yok. Buna imkân yoktu. Bu sorunun 9–5 mesaisinin
     45   dışındaki alışveriş insanlarının sessiz mutabakatına sunulacak bir fişek olma ihtimali de
          yüksekti. Ama ötesi, yok! En azından Kenan’ın müşterek çıkarlardan, ortak hedeflerden,
          gizil güçlerin birliğinden filan anladığı buydu. Yineledi: “Gülperi Hanım, beni duydunuz mu?”
                                              –3–                   m15/1/Axtur/HP1/tur/TZ0/XX

            O sırada Gülperi başını kaldırdı ve sarı bukleleri arasından, vaadedilmiş o kutsal
     topraklara bakar gibi Kenan’a baktı. Sadece o. O ve bakışı. Sonra birden kaşlarını çatıverdi.
50   İşsiz kaldığımda ben de senin gibi romantik takılabilirim boş gezenin boş kalfası! Der gibi bir
     hali vardı. Sonra hiçbir şey olmamış gibi işine döndü.
            “Sıradaki!”
            “Bir dakika size bir şey sordum Gülperi Hanım!”, diye diretti Kenan. Zihnindeki kurguda
     hiçbir diyalog böyle gelişemezdi.
55          “İzin verirseniz işimi yapacağım!” dedi Gülperi onu haklı çıkarırcasına. Ve sözler orada
     tükendi. Gülperi adlı kasiyer, o andan sonra işine döndü ve Kenan’ın arkasındaki yaşlı kadının
     küçük porsiyonlara ayrılmış hayatının barkodlarını elma, salatalık, yarım kilo fasulye diye
     okutuverdi önündeki mekanik levhaya.

                                                  Müge İplikçi, “Karşılaşma”, Kitap zamanı, 52 (2014)




                                                      Turn over / Tournez la page / Véase al dorso
                           –4–                    m15/1/Axtur/HP1/tur/TZ0/XX

2.

                   Aynı evde iki yalnız

          sen ve ben
          sesimizde uçurum şarkıları
          ellerimiz iki kuğu boynu yere eğilmiş
          iki yana düşüyoruz sessizce
      5   yolda kalmış arabanın
          kırılmış tekerleği dönüyor beynimizde

          pişmanlığın günle bitiştiği yerdeyiz
          yeniden yeniden bakışıyor gökle yer
          silinen iki yüzün unutkan suretinde

     10   ne senin hevesin var ne benim gücüm
          yeni bir şarkıya, yeni bir aldanışın
          provasına
          yol çağırıyor, gidemiyoruz
          sözcükler kayalardan kopan çakıllar gibi
     15   ufalanıyor
          sözcük kırıklarıyla hayatı süslüyoruz

          çadırı sele gitmiş göçebeler gibiyiz
          son hayvanlarıyız “gitme, kal” ormanının
          gözlerinde çamurlu yaşlar biriken
     20   yalınayak rüzgarı kovalıyoruz

          sen ve ben
          dalında eğreti güz yaprakları
          aramızda uçurum rengi bıkkınlık
          varız zannederek yok oluyoruz

                                                  Ayten Mutlu, Mor taka, 10 (2008)
