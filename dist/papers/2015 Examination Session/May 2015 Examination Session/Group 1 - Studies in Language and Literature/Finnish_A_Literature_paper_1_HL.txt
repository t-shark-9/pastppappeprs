m15/1/AXFIN/HP1/FIN/TZ0/XX




Finnish A: literature – Higher level – Paper 1
Finnois A : littérature – Niveau supérieur – Épreuve 1
Finés A: literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2215 – 0077
     3 pages/páginas                                     © International Baccalaureate Organization 2015
                                                    –2–                      m15/1/AXFIN/HP1/FIN/TZ0/XX

Kirjoita kommentti jommastakummasta tekstistä:

1.

          Iisalmi, 14. marraskuuta

                 Ne tappoi Pohjoisen. Veti veret suonista ja jätti kylmänä hangelle.
                 Ne teki sen aseella, joka on vaarallisempi kuin kaikki maailman tylpät ja terävät esineet
          yhteensä. Panoksessa on enemmän ruutia kuin yhdessäkään kranaatissa, se on raskaampi
          kuin ohjus ja älykkäämpi kuin täsmäpommi. Liikkuvia osia ase sisältää enemmän kuin
      5   kokonaisen armeijan kiväärit. Lataaminen käy hitaasti, mutta kun ase on puhunut, kaatuu kylät
          ja kaupungit.
                 Maakunnat.
                 Sellaiset kuin Lappi ja Kainuu.
                 Ne tappoi Pohjoisen enemmistön päätöksellä.
     10          Ei tarvittu aseenkantolupaa. Oli valtakirja kansalta. Surmatyö tehtiin puhtailla käsillä
          eduskunnassa, tapporahat maksettiin palkan nimellä yhteisistä verovaroista. Henki otettiin
          hitaasti, pysäyttämällä kehitys. Jätettiin rautatieverkko vajaaksi, paketoitiin pellot, lopetettiin
          tehtaat ja metsätyöt. Vietiin koulut, kaupat, virastot, postit, rajavartiostot, terveyskeskukset,
          varuskunnat, poliisiasemat.
     15          Sanovat, että näin Suomi pelastetaan.
                 Mikä Suomi?
                 Mie sanon, että mie en tunnusta sellaista Suomea, joka repii ihmisen juuriltaan ja paiskaa
          kasvukeskuksen asvaltille. Asvaltista ei kasva mikään. Jos ei ole kosketusta maahan, kuolee.
                 Nyt repii Pohjoinen. Itsensä irti Etelästä ja enemmistöstä.
     20          Se ei kirpaise. Eteläsuomalainen on lappilaiselle ulkomaalainen, on ollut jo pitkään.
          Takavuosina Etelän sakki ei ollut isompi riesa. Selkosten suurmies piti koplan kurissa. Mutta
          sitten Kekkosen ruuti kastui ja Urkki kupsahti. Etelän asujaimisto pääsi lataamaan aseensa.
                 Oula painoi kaasua. Valkoinen Lynx Commander murisi liikkeelle. Viritetty työkelkka oli
          raskas, mutta upposi vain vähän leveän telamaton ja pitkän rungon ansiosta.
     25          Asvaltista kasvaa vain uutta asvalttia. Kaupunkien kansi sen kun leviää. Eikä kerran
          kovettunutta rouhita pois. Maa pysyy vankina. Ajatus käänsi sydämen selälleen.
                 Oula ryömitti kelkkaa pohjoissavolaisessa metsässä ja silmäili hankea. Peitteen suojissa
          talvehtii monenlaista mönkijää. Myyrää, jänistä, päästäistä, näätää. Musta kansi tappaa,
          valkoinen pelastaa.
     30          Päivänvalo lisääntyi, peltoaukea lähestyi. Tuolla edessä kulki aiemmin Pohjoisen ja
          Etelän raja sekä rintamalinja. Niin eilen, muttei tänään. Helsingin roskasakin puolustus murtui.
                 Raja on nyt etelämpänä.
                 Läpimurron tekivät Oulan kasaamat ja kouluttamat joukot. Itse hän ajoi heti kärjen
          perässä. Ja citykanit pötki karkuun. Oli se näky!
     35          Peltoa reunusti leveä oja, kelkka niiasi pohjalle. Kosketus kaasuvipuun palautti ajokin
          pinnalle.
                 Siinä se aukeni, sodan ensimmäinen taistelukenttä.
                 Oula etsi haavoittuneita tai kaatuneita. Mitään tuskin löytyisi, sillä Rovaniemi oli ne
          kerännyt. Näin kiitettiin saamelaisyksikköä urotyöstä. Varhain edellispäivän aamuna oli ÇSV:n
     40   moottorikelkkarykmentti puhkaissut rintamaan aukon, josta Pohjoisen jalkaväki rymisteli läpi.
          Nyt taistelu oli edennyt jo Iisalmen keskustaan, rintamavastuun ottivat Rovaniemen jääkärit.

                                                        Mikko-Pekka Heikkinen, Terveisiä Kutturasta (2012)
                          –3–                       m15/1/AXFIN/HP1/FIN/TZ0/XX

2.

                      Kristallikallo

          Kuten luu ja siemen kohtaavat
          pitkään kypsytellyssä sanassa,
          oli meidänkin mittelömme
          välttämätön, elohopea vastaan
     5    vuorikvartsin rauha.

          Hiekka ja tuuli olivat hioneet
          silmäkuoppiesi kauhean tyhjyyden,
          niissä asui tuhatvuotinen katse, minä
          kiersin sinua ympäri kuin jotain mikä
     10   on niin lähellä ettei siihen yllä.

          Ja minä odotin sitä hetkeä,
          jolloin kristallin rikkumaton
          hiljaisuus vihdoin taittuisi,
          odotin että olisit sanonut edes
     15   kaiken olevan turhaa.

          Mutta sinä pysyttelit vaiti kunnes
          olin valmis luopumaan ihmeestä
          ja hautasin sinut takaisin sinne
          mistä löysinkin. Siitä asti olen
     20   kuullut unessani puhelimen soivan.

                                                  Panu Tuomi, Kuningasvesi (1999)
