m15/1/AXSWA/SP1/SWA/TZ0/XX




Swahili A: literature – Standard level – Paper 1
Swahili A : littérature – Niveau moyen – Épreuve 1
Swahili A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 –0199
     5 pages/páginas                                      © International Baccalaureate Organization 2015
                                                   –2–                  m15/1/AXSWA/SP1/SWA/TZ0/XX

Andika uchambuzi kuhusu kifungu kimoja kati ya hizi. Ni lazima kuzingatia maswali mawili uliyotolewa
kama mwongozo kwenye jibu lako.

1.

                 Baada ya kimya kirefu aliongeza “Hujui! Hujui Hasara! Hujui kama wewe ni punda
          tu ambaye amezaliwa kwa ajili ya kuwatumikia wengine. Hujui kama wewe ni kasuku tu
          uliyeumbwa ili kuwastarehesha wengine. Hapo ulipo una nini cha thamani? Una raha gani
          ya kuishi duniani? Tazama unavyolala kwa dhiki kuliko hata mbwa wao,” alisita kwa muda.
      5   Alipoanza tena kuongea sauti yake ilikuwa na upole zaidi.
                 “Hasara, rafiki yangu. Tumekuwa pamoja tangu utotoni. Tumewalamba miguu tangu
          utotoni. Sasa tunaendelea uzeeni. Wanataka tuendelee kuwalamba miguu tangu utotoni.
          Sasa tunaelekea uzeeni. Wanataka tuendelee kuwalamba miguu hadi kaburini. Wana hila
          zote za kufanya tushindwe kutoka katika bwawa hili lenye matope yaliyotunasa viunoni, ili
     10   tuendelee kuwalamba miguu. Juhudi zetu zote za kujikwamua wanazivuruga na kutudhihaki.
          Unakumbuka nilikwambia nini utotoni Hasira? Kwamba ‘nitafanya kila mbinu kujitoa katika
          utamaduni huu wa umaskini’ na nimefanya kila kitu. Nimejaribu kuishi kama wao na kuthubutu
          kufuata mbinu zao. Hawataki. Nimeamua kutumia hila zao. Bado hawataki. Ni nini
          wanachotaka? Ninunue bastola na kuvamia benki zao ili wanifunge maisha au waninyonge?”
     15          Alisita tena, “wao wanafanya kila kitu. Wanapeana mikopo kwa mamilioni, mikopo
          ambayo hailipwi. Wanapeana mbinu za kuimbia serikali na mashirika yake usiku na mchana;
          mbinu ambazo haziingiliwi. Wanapeana nafasi zote za kujielimisha; elimu ambayo sisi
          haitusaidii. Wanapeana matibabu ya maana, siye tunakufa kama mifugo. Wanapeana vibali
          vyote vya biashara za maana; siye tunaishi kuwa vibarua wao.”
     20          “Hawataki tufanye lolote,” alifoka ghafla. “Hawataki. Hawataki kabisa,” mara alitabasamu.
          Lilikuwa tabasamu linalotisha kuliko macho yake, “Jambo la kushangaza ni kwamba pamoja na
          kwamba hawataki tuishi bado hawataki tufe vilevile. Wanataka tuendelee kuishi. Unajua ni kwa
          nini? Wanataka tuishi ili tuendelee kuwatumikia,” akasita. Taratibu, akalisahau kochi hilo bovu
          na kujikuta akilalia kitanda chenye godoro gumu la pamba. Kando ya Hasira.
     25          “Sikia rafiki yangu Hasira. Kitu kimoja lazima waelewe. Maisha yetu yana thamani kama
          yao. Hilo lazima waelewe. Watake wasitake. Badala ya kutufundisha kupigania maisha yetu
          hapa, wanatupeleka nje ya nchi kupigania watu wengine. Wengi wetu hatuelewi. Wewe na
          mimi tunaelewa. Tumetoka mbali. Tunajua wenyewe tulikotoka. Hivyo hatutalala usingizi hadi
          tutakaposhinda.”
     30          Akacheka tena. Safari hii kilikuwa kicheko halisi. Kicheko cha kibinadamu. Tofauti kabisa
          na kile cha kishetani ambacho kilikuwa kikicheza katika macho yake kama sumu. “Niwie radhi
          Hasara. Damu ilichemka kidogo.” Sio mchezo kupoteza milioni ishirini ambayo ilikuwa ikinukia
          kabisa mikononi na juu yake kupata hasara ya laki tatu. Usijali. Kwa ufupi ni kwamba nilikuwa
          nikifanya mpango wa biashara ndogo ya ujanja ujanja kama wanavyotaka wao. Nilitaka mara
     35   baada ya kuichukua pesa ile nimuue yule Bwana. Kwani yeye si mtu wa kuimbiwa milioni
          ishirini na kunyamaza. Angetumia kila mbinu na kunipata. Na kama asingepata pesa zake
          angeichukua roho yangu badala yake. Hivyo kifo chake kingekuwa uhai wangu.
                 “Sasa sikia. Safari hii wameshinda. Kwa kweli nilikuja hapa kukuambia kuwa hakuna
          haja tena kumuua yule Bwana. Mwache. Hata hivyo siku mbili tatu baadaye nitakuona kwa
     40   jambo muhimu zaidi. Ikibidi nitaleta hata bastola ili ujifunze kuitumia,” akainuka na kuelekea
          mlangoni. “Utaogopa kutumia bastola Hasara, wakati risasi moja tu itakuwezesha kumiliki
          milioni ishirini?”
                 Bila ya kusubiri jibu la Hasara, aligeuka na kutoka nje. Muda mfupi baadaye mngurumo
          wa gari yake ulisikika na kutokomea.
                                               –3–                  m15/1/AXSWA/SP1/SWA/TZ0/XX

45          Sasa! Hasara aliwaza akicheka peke yake. Hasira naye anahubiri siasa! Mwanasiasa
       ahubiri siasa. Mwananchi wa kawaida ahubiri siasa hiyo siasa ni kitu gani? Fimbo ya kujipigia
       watu au ngao ya kujikinga?

                                                         Ben R Mtobwa, Dar es Salaam Usiku (1998)


 (a)     Mwandishi ameweza kutumia mtindo kwa njia gani ili aweze kupitisha ujumbe wake?

 (b)     Jadili maudhui muhimu yanayojitokeza katika makala haya na yanvyoathiriwa na ploti ya
         mwandishi.




                                                       Turn over / Tournez la page / Véase al dorso
                              –4–                 m15/1/AXSWA/SP1/SWA/TZ0/XX

2.

                             Dunia

          Dunia yayumbayumba, kama wimbi la bahari
          Dunia ni kama jumba, la anasa furi furi
          Dunia itakufumba, ukosapo tahadhari
          Dunia kama bahari, hadhari itakutosa.

      5   Dunia kwa mtazamo, ina umbo la mkonge
          Dunia wema haumo, tahadhari sikukenge
          Dunia uwi u mumo, wenye mithili ya nge
          Dunia ni msumeno, yakata mbele na nyuma.

          Dunia kimulimuli, yajipamba kwa uzuri
     10   Dunia taka akili, mja kuitafakari
          Dunia bila akili, itakutia kabari
          Dunia kitendawili, huenda ikatutanza.

          Dunia sikumbatile, ukaifanya rafiki
          Dunia sing’ang’anile, ukaiga halaiki
     15   Dunia siegemele, dunia siidhihaki
          Dunia mti mkavu, mwanadamu silemele.

          Dunia umbo duara, siifanyie makeke
          Dunia kama mpira, huijui mwanzo wake
          Dunia ina hasara, enye waume kwa wake
     20   Dunia kigeugeu, ina muigo wa lumbwi.

          Dunia kiichezea, itakutia skuli
          Dunia takuzomea, hata ukiwa rijali
          Dunia haitanywea, au wifanye dhalili
          Dunia ni kama mwamba, vishindo kuvihimili.

     25   Dunia sio maguvu, nakuonya anfari
          Dunia kwa wasikivu, mambo huwendea shwari
          Dunia sio lemavu, kueza kuihasiri
          Dunia ni kama mavu, mjuzi wa kuhasiri.

          Dunia haina wema, imechagua ushari
     30   Dunia si kama mama, mwenye malezi mazuri
          Dunia itakutema ukosapo tahadhari
          Dunia ni ya waume, kanyaga kwa tahadhari.

          Dunia yakuhadaa, kukuonesha uzuri
          Dunia ina balaa, ichungue kwa uzuri
     35   Dunia ukiivaa, utaona yake shari
          Dunia ni mchongama, upande kwa tahadhari.

                                              Timothy Arege, Tunu ya ushairi (2013)
                                            –5–                   m15/1/AXSWA/SP1/SWA/TZ0/XX

(a)   Mwandishi ana ujumbe gani katika shairi hili?

(b)   Jadili kuhusu matumizi ya mtindo na muundo katika shairi.
