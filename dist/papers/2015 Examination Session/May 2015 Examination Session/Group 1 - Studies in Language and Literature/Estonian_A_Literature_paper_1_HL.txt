M15/1/AXEST/HP1/EST/TZ0/XX




Estonian A: literature – Higher level – Paper 1
Estonien A : littérature – Niveau supérieur – Épreuve 1
Estonio A: literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2215 – 0069
     3 pages/páginas                                     © International Baccalaureate Organization 2015
                                                       –2–                     M15/1/AXEST/HP1/EST/TZ0/XX

Kirjutage kommentaar ühele järgnevaist:

1.

                                                  Kui ma veel paks olin

                  Kui ma veel paks olin, siis hindasin üle kõige sisemist ilu. Tekitasin ka ise seda juurde igal
           võimalusel. Õnneks on sisemine ilu, nagu muide igasugune ilu üleüldse, üürikese iseloomuga.
           Aga minu igatsus tema järele oli pidev ja piiritu. Vaid pisut aega pärast seda, kui olin näiteks
           ära söönud mõne kaunilt kujundatud koogi või sensuaalse sarvesaia, tundsin tavaliselt taas
      5    oma sisemuses õõnsat tühikut, mis igatses mahutada vormikat chateaubriandi´i ning ühtlasi
           täituda küpse Burgundia veini veatu purpuriga. Aga kas oleks võinud keegi lihtsalt mulle otsa
           vaadates taibata, millisest võrratust harmooniast, millisest sfääride muusikast ma koosnen?
           Tunnistan, et ka ma ise ei olnud vaid oma peegelpildi põhjal selleks äratundmiseks alati
           suuteline.
     10           Kui ma veel paks olin, siis mõistsin kogu aeg, kuidas kuulun ühte kogu elusa loodusega.
           Ja see polnud minu jaoks mitte lihtsalt tõdemus, vaid ka kohustus, eetiline imperatiiv aidata ise
           edasi liikudes kaasa kõndida ka inimese vähematel vendadel. Ei jõua üles lugedagi kõiki neid
           elusolendeid, kelle olemise kaarele ma lisasin kõrgust ja kirkust. Kui poleks mind ja minutaolisi,
           kas juhtuks siis, et sead loeksid Platonit, porgandid kirjutaksid sonette ja hiidkrevetid osaleksid
     15    ülikooli juhtimises? Aga tänu minule sai see ometi võimalikuks, kui istusin raamatuga tugitooli,
           karbonaad veel maos ringi loksumas, või võtsin koosolekul sõna, sushi maitse endiselt suus.
           Ja alati mäletasin ma neil hetkedel tänuga kõiki neid elusid, kellega koos olin ma nõnda tõeliselt
           mina ise.
                  Noh, porgandite osas ma võib-olla siiski liialdasin siin veidi.
     20           Kui ma veel paks olin, siis tundsin end pidevalt maailma tsivilisatsiooni parima osa
           pärijana. Trimalchio pidusöögist1 Rabelais’2 jõuliste suletõmmeteni või Sima Xiangru3 kirjeldatud
           keiserlikest bankettidest Ikkemotubbe ja David Hogganbecki metsiku võidusöömiseni Faulkneri4
           lehekülgedel, ikka ja jälle tajusin suuri sõnameistreid lehitsedes iga oma keharakuga inimvaimu
           kõrgeimate saavutuste vaieldamatut osadust minu enese olemises. Rääkimatagi natüürmortide
     25    üliküllusest metropolide muuseumides või jalutuskäikudest valgustatud valitsejate paleedes,
           mille suurimad ja kaunimalt sisustatud saalid olid ju otseselt loodud selleks, et lugematud
           faasanid ja piimapõrsad saaksid neis anda oma jõukohase panuse maailma kulgu.
                  Kui ma veel paks olin, siis tajusin igal hetkel oma kohalolekut siin ja praegu. Iga minu
           liigutus oli osa katkematust dialoogist minu ja universumi vahel. Kui istusin toolile, siis see
     30    kääksatas, kui ronisin trepist üles, siis kattis mu lauba higipärlite kirgas rida. Iga kord, kui võtsin
           riidekapist mõne veidi aega kandmata pintsaku või püksipaari, meenutas see mulle, et maailm
           ei püsi hetkegi muutumatuna ning samuti pole ka mina ei täna see, kes olin eile, ega homme
           see, kes olen täna.
                  Oh olid ajad. Iga loobutud koogilõiguga, iga välja higistatud kiloga lahkub minust miski,
     35    milleta ma pole enam endine. Kõiksuse värvid ei tantsi, vaid on täpselt paigas; iga uus päev on
           vaid edasiarendus eelmisest. Tervise hind on karm, aga teisalt – kes käskis igatseda igavest
           elu? Ja siin ma nüüd kõlgun, kord rõõmustades kahaneva numbri pärast kaalul, kord jällegi
           sellepärast, et maailm on olemas.

                                                                  Rein Raud, Vanem Paksem Tigedam (2013)



1
     pidusöögist: rooma kirjaniku Petroniuse (1. saj m.a.j) kirjeldatud rikkalik pidusöök
2
     Rabelais: renessansiajastu prantsuse kirjanik
3
     Sima Xiangru: hiina luuletaja, elas aastatel 179–127 e.m.a.
4
     Faulkneri: ameerika kirjanik, elas aastatel 1897–1962
                        –3–                  M15/1/AXEST/HP1/EST/TZ0/XX

2.

                             Kuu

                  Kas lauluallikas
                  Külmas põhjatuules
                  Minu rahva meelesse
                  Oma kastet ei vala?

              5   Kui siin lumises põhjas
                  Iluse lõhnaga mirdike
                  Vilusas kaljuorus
                  Ei või õitseda kaunisti:
                  Kas siis selle maa keel,
             10   Mis kui tasa ojake
                  Oma ilu tundmata
                  Heinamaa läbi, sinise
                  Taeva kullases tules
                  Rahuga on jookslemas,
             15   Ehk ka toreda häälega,
                  Oma rammu tundmata,
                  Taeva müristamisega
                  Kui meri on hüüdmas:

                  Kas siis selle maa keel
             20   Laulutuules ei või
                  Taevani tõustes üles
                  Igavikku omale otsida?

                  Siis ma võtan teid,
                  Selge, sinise taeva
             25   Tähed, maa pealt
                  Kõrge isamaa poole
                  Rõõmuga vaadates laulda;
                  Siis ma laulan sind,
                  Öösekuningas, kuu!
             30   Kes sa pilved sülesta,
                  Nii kui pungasta lillike
                  Lõbusa valge palgega
                  Üles tõused taeva all,
                  Kus tulised tähed
             35   Maha on langemas
                  Sinu eest musta,
                  Pimade uju* sisse. –
                  Nõnda, inimeste vaim,
                  Oled sa ujus ujumas,
             40   Kui su mõte on otsimas
                  Jumalat tähtede alta.

                          Kristian Jaak Peterson, Laulud. Päevaraamat (1818)


* uju: udu
