m15/1/AXSWA/HP1/SWA/TZ0/XX




Swahili A: literature – Higher level – Paper 1
Swahili A : littérature – Niveau supérieur – Épreuve 1
Swahili A: literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2215 – 0197
     5 pages/páginas                                     © International Baccalaureate Organization 2015
                                                    –2–                 m15/1/AXSWA/HP1/SWA/TZ0/XX

Andika uchambuzi kuhusu kifungu kimoja kati ya hizi:

1.

          Sauti     …Songa karibu nikuonyeshe mandhari.  Hiki ni kidimbwi tu, wala hapana kilifi.  Huyu si
                    ngwena bali ni mjusi na pumzi zake hazizimi moto. Mwili usikufanye kibibi, kisikushike
                    kiharusi, lazima uelemeze mizani upande wako. Haki, ni silaha inayomenya kichwa
                    kwa kichwa, jino kwa jino, na makali yake ndiyo yaletayo amani. Tamaa ni maliwaza
      5             na dawa. Jifunge mkumbuu mwenzangu kwa sababu una uwezo wa kuvuka mto huu.
                    (Anakurupuka)
          Nafsi:    (Analipuka) Wewe unajihisi unaweza kushika mbingu pasi na kuanguka. Wewe ni
                    mtupu wa hisia. Umetuandalia sahani iliyojaa hasama na chuki na kupikiana majungu.
                    Sahani hii lazima tuisafishe; hatutavuka hadi ng’ambo yenye mambo.
     10   Mahiri:   (Kwa dharau) Una uso mdogo sana mbele ya watu kunishauri Mimi. Kidudumtu hapo
                    ulipo! Angalia unavyobingirisha macho kama gololi kwenye kidimbwi cha anguti.
          Nafsi:    Huu ni mkutano wa hila na nguvu. Wewe mweledi mno, unajua wasiojua watu. Hebu
                    yajibu maswali haya mawili.
          Mahiri:   Uliza! Lipi la kwanza?
     15   Nafsi:    Nini kingozi chembamba kimfungacho shujaa?
          Mahiri:   Ni usingizi.
          Nafsi:    Swali la pili. Nina kitanda changu cha dhahabu na nikikilalia katu siamki. Nipe jibu
                    muhibu mahabubu.
          Mahiri:   Jeneza. (Kwa hasira) Unadhamiria nini katika mafumbo haya? Mawazo yako hayana
     20             mvi wala chuchu, huna… Unathubutu kunifanyia stihizai na kunitapikia maswali.
                    Una akili finyu…
                    (Kwa ukali na hamasa zaidi)
          Nafsi:    Itahalisi vipi uwe na macho na ujitie upofu? Uwe una masikio na ujitie uziwi? Uwe na
                    hisia na kisha ujifanye dude? Uwe na mikono miwili na usihisi? Uwe na ubongo na
     25             ukose kupima na kuamua maswala nyeti? Na zaidi ya yote uwe na kinywa na
                    kujishona midomo? Niambie!
          Mahiri:   Shut up! Mdomo kama msala wa umma. (Anaamrisha) Ondokeni nyote isipokuwa
                    yeye. (Akimwashiria Nafsi) Hii ni dunia ya kupakana tope. Utapata nini wewe?
                    Mimi nimekita kama jiwe.
     30             (Anaangalia kando kumpuuza Nafsi)
          Nafsi:    (Kwa watu) Muamana haupo tena. Soni zimekimbia, nyuso zenu kavu,
                    mnatazamana kama madubwana yasiyo hisia. Jibu lenu kila siku ni “hewalla” au
                    kunyamaza na muda unamung’unyika.  Mmeshonwa midomo?  Mambo huendeshwa,
                    hayajiendeshi yenyewe bila msukumo na kuteremsha nanga chini. Msiwe madubu
     35             bubu yanayotubu bila sababu. Haya maboni hayana uoni machoni nini?
                    Taa hatukufunzwa kuwa haachi mwibawe? Lazima tuishi leo duniani, tusingoje
                    kuishi kesho ahera kwenye sera mpya. Nyinyi ni washiriki dau wasoshinikiza.
                    Mnapita na kwenda tu!  Maisha ya kupiga makofi, kusifu makosa na kulala njaa.  
                    Daraja limevunjika na hamtaki kujifunza kuogelea. Mnatumbua macho tu. Ninyi ni
     40             wakereketwa wasiokerwa na chochote. Mtavua bahari kwa kuogelea?
                    (Wasafiri wanatoka kwa mlio wa ngoma. Mahiri na Nafsi wanaanza kufokeana)
          Mahiri:   Unateta
                    Unabwata
                    Unanidogowesha wewe
     45             Unanirushia mshale moto kwenye moyo wangu!
                                           –3–                 m15/1/AXSWA/HP1/SWA/TZ0/XX

     Nafsi:  Umewawekea watu mikono shingoni na kuwabinginya na ni lazima kuitutumua kamba
             waliyofungiwa. Usiku umestakimu mbele yao. Anayevuruga mambo ni simba, swara
             anasingiziwa tu. Umeutoboa mvule wa umma. Duduvule mtoboa mvule.
     Mahiri: Keki shati uipake butter wala sio kuila kavukavu. Mitambo ni lazima ipakwe girisi.
50           Wahitaji kutembea sawasawa wala sio kujikongoja kiguru-cheche. Waulize waamba
             ngoma, wanajua wanakovutia. Wameshamchagua nguruwe na udelele unawatoka
             ovyo.
     Nafsi: Fisi wanaotembea sawasawa na wenye unyemela unawatuma kuwasilisha nyama kwa
             abiria. Mmelambatia dunia tamu na kuifyonza kama kokwa ya fuu. Kufyonza damu
55           kama kokwa ya fuu…

                                                             Humphrey N Omwaka, Safari (2004)




                                                   Turn over / Tournez la page / Véase al dorso
                                   –4–                    m15/1/AXSWA/HP1/SWA/TZ0/XX

2.

                      Maombolezi ya mtu maskini

          Panya wa uhitaji naiguguna tumboni
          Na kunikeketa kama msumeno
          Simba wa ubepari anipachika makucha
          Nakunitia mashimo mifukoni
      5   Nami nabakia kutangatanga
          Na kupepesuka kama utete tufanini.

          Tanuu ya jua imeikaanga ardhi yangu
          Jabali la udongo limelibutisha jembe langu
          Na matiti ya uwingu wenye ubahili
     10   Yameninyima maziwa ya kuinywesha ardhi yangu–
          Ardhi ya riziki, riziki ya maisha.

          Radi ya maisha imeuangukia mti wa nasaba yangu,
          Na kuung’oa hadi mizizini
          Mishale ya upofu imenifuma macho yangu,
     15   Na barafu ya umri imegandia kichwani pangu;
          Sina kimbilio sina tegemeo,
          Sina hisi yoyote ya faraja upeoni!

          Shubiri ya ufakiri imeizimua sukari yangu ya maisha,
          Na miiba ya dhuluma imeitoboa mikono yangu
     20   Nisiweze kujikimu;
          Maradhi yamezidi dawa,
          Na funza wa shutuma amenitekenya nyayo zangu
          Nisiweze kusonga mbele.

          Nimekuwa mtumwa katika dunia huru–
     25   Fakiri katika jumuiya tajiri;
          Nachungwa na kuswagwaswagwa
          Kama sarakasi katika uzi!

          Kwa nini? Najiuliza.
          Kwa nini nasumbuka hivi, kwa nini nateseka hivi?
     30   Natangatanga, nadidimia, nageuka kiguu na njia?
          Sijui
          Labda nilikufa kabla ya kuzaliwa,
          Na sasa naishi baada ya kufa,
          Katika enzi zisizo zangu,
     35   Katika nchi isiyo yangu!

          Labda siishi ila nadumu,
          Kama kitu tu, kama kijiwe tu, kama kijitu tu!
          Labda haipo siku ya wokovu abadan!
          Lakini hilo si kweli, najua;
                            –5–                m15/1/AXSWA/HP1/SWA/TZ0/XX

40   Siku ya wokovu ipo,
     Siku ya kukombolewa inakuja!
     Itafika!
     Dunia itapinduka,
     Mambo yatasawazika, mtu atakuwa mtu,
45   Hekima itang’aa,
     Miungu ya ukabaila itakufa
     Na mwanadamu atakuwa huru,
     Makanisa ya udhalimu yatabomoka,
     Na misahafu ya ubepari itafutika.

50   Naam
     Itakuwa siku ya makubwa,
     Siku ya kitimbanga kuanguka,
     Na chamchela kucharuka
     Siku ya watu kufunzwa utu,
55   Na makabwela kupanda machela,
     Siku ya mwanasiasa kushika jembe,
     Na daktari kushika koleo
     Ya karani kushinda mekoni,
     Na afisa Kukokota troli:
60   Siku ya ufunuo na ufufuo!
     Na siku hiyo itakapofika,
     Sote tutaacha kudumu na kuanza kuishi,
     Na kila mtu ataishi,
     Na bunduki begani, jembe mkononi na kitabu mfukoni.

                            Ruo Kimani Ruo, Nguzo za ushairi wa Kiswahili (1989)
