M15/1/AXFIL/SP1/TGL/TZ0/XX




Filipino A: literature – Standard level – Paper 1
Filipino A : littérature – Niveau moyen – Épreuve 1
Filipino A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                             2215 – 0075
     4 pages/páginas                                     © International Baccalaureate Organization 2015
                                               –2–                    M15/1/AXFIL/SP1/TGL/TZ0/XX

Magsulat ng isang ginabayang pagsusuring pampanitikan sa isang sipi lamang. Sa iyong sagot,
kailangang tugunan mo ang nakalaang dalawang gabay na tanong.

1.

                                            Converse*

                       Kahon ng Converse ang pinaglagakan
                       sa kapatid kong pitong buwan,
                       Hindi na nakuhang umuha paglabas sa tiyan ni Nanay.

                       Hiningi namin sa kapitbahay ang kahon,
                   5   Lalagyan ng sapatos na ilang beses kong nahiram,
                       Pinagpasa-pasahan ng buong looban.

                       Ngayon, kaniya na ang kahon.
                       Ito ang magiging silid niya
                       Sa hukay na ni hindi namin mabayaran.

                  10   Nang makapaligo si Nanay,
                       Nagpasama siya sa sementeryo,
                       Dadalaw sa puntod ng kapatid ko.

                       Tumambad sa amin
                       Ay walang lamang hukay,
                  15   Basyong kahon ng Converse.

                       Kinutkot marahil ng aso
                       O sepulturero. Tinatanggal lahat ng patay
                       Na inililibing nang walang paalam;

                       Isinama sa bunton ng mga buto,
                  20   walang pangalang bungo,
                       Itinambak na parang basura.

                       Iniuwi ni Nanay ang kahon,
                       Itinago sa kabinet.
                       Doon inilagak lahat ng papeles
                  25   Ng aming kapanganakan, binyag,
                       Retrato, report card.

                       Sa kahong hinimlayan ng aking kapatid,
                       Ipinaamot ni Nanay ang buhay
                       Ng kaniyang mga buhay na anak.

                  30   Ang mga sanggol na inililibing nang walang binyag,
                       Ayon sa matatanda, nagiging tiyanak.

                       Kay Nanay, ang kaniyang walang pangalang anak
                       Ay naging kerubin.

                       Sa akin, hinding-hindi siya naging maligno
                  35   Ngunit hindi rin anghel.
                                              –3–                   M15/1/AXFIL/SP1/TGL/TZ0/XX

                       Nagising ang kapatid ko sa loob ng kahon
                       At inakalang siya ay sapatos.

                       Lumabas siyang palukso-lukso
                       Palayo sa katahimikan ng kamposanto,

                  40   Patungo sa kabahayan, nag-aapuhap
                       Ng mga paang sukat sa kaniya.

                                                                   Jerry B Gracio, Apókripós (2006)



* Converse: popular na pangalan ng imported na gomang sapatos


     (a)   Paano nakapagbigay liwanag sa nilalaman ng tula ang gamit ng kahon ng sapatos ng
           Converse?

     (b)   Talakayin ang mga kasangkapang pampanitikan na ginamit ng makata para tulungang
           mapagaan ang kung hindi sana ay nakaririmarim na karanasan.




                                                      Turn over / Tournez la page / Véase al dorso
                                                       –4–                    M15/1/AXFIL/SP1/TGL/TZ0/XX

2.

                HINDI TUMAGAL ang pagbuhos ng ulan. Hindi rin umaraw.
                      Isa-isa niyang isinara ang website. Sunod-sunod na pinindot ang mga hakbang sa
                pagpapahinga ng laptop.
                      Nakabukas ang bintana. Napasulyap siya. Nagkikiskisan sa hanging Hunyo ang mga
      5         dahon ng punong atis. May liwanag na nagtatagos sa pagitan ng paglalapit at paglalayo ng
                mga tangkay. Mga kamay ng Diyos, naisip niya. Nagbibigay-daan sa liwanag na makararating
                sa kanyang utak, magniningning sa kanyang mga mata at mukha, magpapahinahon sa kanyang
                boses.
                      Inubos niya ang almusal. Sinimot ang isang tasang kape. Saka binitbit ang isang bote ng
     10         mineral water palabas ng bahay. […]
                      Sinuyod ng kanyang tsinelas ang mga mumunting bato sa kalsada. Hinayaan niyang
                kumapit ang alikabok sa naka-shaved na mga binti sa suot na shorts na maong. At parang mga
                hanay ng maliliit na pulang langgam na gumapang sa kanyang loob ang sundot na umakyat sa
                burol na ito. […]
     15               Binuwal ng hangin ang nasimot niyang bote ng mineral water at napatalikod siya. […]
                      Iloilo na sa malayung-malayo. Ang San Joaquin, ang unang bayan mula Antique.
                Kung lalakarin, maaaring kalahating araw. Sa kanyang kaliwa, ang baybayin ng Anini-y, ang
                kasunod na bayan. Kung ihahambing sa Manila Bay, para itong postcard sa tingkad nitong asul
                at sa puting ulap na animo’y nakatungtong sa abot-tanaw.
     20               Pang-screensaver.
                      Sa kanyang kanan, ang hilera ng huling nakatala sa Census na 204 kabahayan ng
                kanilang baryo. Dumidiretso ang kanyang paningin sa lubak-lubak na kalsada papasok sa
                bayan ng Dao hanggang sa mga tulay papuntang San Jose. Pagkatapos, tulad ng isang avatar
                sa natutunan niyang laro sa kompyuter, nagteteleport siya sa kabundukan ng Panay. […] Ito
     25         ang kabundukan na naging tahanan ng kanyang mga magulang. Ang nagpaulila sa kanya.
                      Wala pa ito sa google.earth. […]
                TANGHALING-TAPAT ngayon. Sumasayaw sa hangin ang mga dahon ng talahib, tanglad,
                makahiya at iba pang damo sa burol na ito kung saan siya nakatayo. Isang
                pagtungtong-lampas sa mga balakid na nakabalot sa kanyang mga lumang tanong: Saan ako
     30         magsisimula? Paano?
                      Nalalanghap niya ang tubig-balon ng kanyang kabataan sa sapa sa di-kalayuan, ang mga
                lumot na kumakapit sa mga bato roon, ang mga lilang bulaklak ng banaba na inakyat niya para
                ipalamuti sa kapilya sa Flores de Mayo. Maging ang putikan sa unahan nito na animo’y kama
                kung makahiga ang kalabaw habang nakatali ang leeg sa puno ng madre de cacao.
     35               Unti-unti, hindi na lamang isang pagnanasa ang makita sina Marcelo at Teresa.
                Nahihinog sa kasiguraduhan ang dati niyang pananalig sa basi pa lang. Baka pa lang makita
                na niya silang higit pa bilang mga naka-jpeg.format na attachment sa kanyang email.

                                                                  Genevieve L Asenjo, Lumbay ng Dila (2010)


          (a)     Paano nakadaragdag sa iyong pag-unawa sa sipi ang gamit ng mga bagay ng teknolohiyang
                  pang-impormasyon?

          (b)     Talakayin ang mga paraan ng awtor sa paglarawan ng sensibilidad at damdamin ng karakter.
