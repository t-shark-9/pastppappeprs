m15/1/AXslk/SP1/slo/TZ0/XX




Slovak A: literature – Standard level – Paper 1
Slovaque A : littérature – Niveau moyen – Épreuve 1
Eslovaco A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 – 0187
     5 pages/páginas                                      © International Baccalaureate Organization 2015
                                                   –2–                    m15/1/AXslk/SP1/slo/TZ0/XX

Napíšte komentár o jednom z nasledujúcich textov. Vo svojej práci reagujte na obidve otázky za textom.

1.

                   Povesť o strašnom zbojníkovi Folštýnskom a nešťastnom katovi Holčuškovi
                                                   (Úryvok)

                 Na vojnovej porade sa uzniesli, že armáda ako taká nie je rentabilná; vaša armáda,
          generál, vás vyžiera väčšmi ako mor, argumentoval kráľ, načo sa generál strašne urazil, no
          vzápätí sa zasa rozveselil, lebo kráľ napokon schválil jeho tajný plán. A rozhodli:
                 Zbojníka Folštýnskeho nechytia priamym vojenským úderom, je to veľmi okaté,
      5   ťažkopádne a nákladné (hľa, pri tomto ťažení sa im utopilo päť kompletných plukov, teraz
          musia poskytnúť vdovám peňažnú pomoc, kto to všetko zaplatí?), preto vojská stiahnu do
          posádok, odkiaľ ich po čase vyšlú pod rozličnými zámienkami do celej krajiny, prestrojených
          za civilné osoby (môžu byť vyslaní ako brigádnici do baní, na polia, do závodov, prípadne ako
          dobrovoľníci osídľujúci pohraničie), aby partizánskym spôsobom lapili prefíkaného zbojníka,
     10   kým kráľ sa uchýli k mierovému vyjednávaniu s Folštýnskym letákovými výzvami; tak sa zakryje
          partizánčina a uchlácholia sa aj okolité národy, ktoré už začali na otvorený spôsob boja armády
          proti jednotlivcovi reptať ako vonkoncom nehumánny.
                 Kráľovská tlačiareň sa pochlapila.
                 Už o týždeň mohli kráľovskí heroldi rozoslať do všetkých kútov krajiny prvú letákovú
     15   výzvu, ktorá znela:
                 Folštýnsky, pokoj nám vráť!
                 O tri dni dostal kráľ kus papiera, na ktorom Folštýnsky odpovedal uhľom:
                 Pokoj vám nevrátim!
                 Kráľ poslal znovu výzvu:
     20          Folštýnsky, pokoj nám vráť!
                 A Folštýnsky mu znovu odpísal uhľom:
                 Pokoj vám nevrátim!
                 Prečo nám nechceš vrátiť pokoj, Folštýnsky? – pýtal sa rýchlo kráľ v ďalšej výzve,
          medzitým však dal chemikom starostlivo preskúmať zloženie uhľa, ktorým Folštýnsky písal.
     25   Ešte bol stále v dobrej nálade, lebo dúfal, že sa mu predsa len podarí odhaliť zbojníka.
                 Folštýnsky však už neodpovedal a nasrdený kráľ upadol do melanchólie, ktorá trvala
                 takmer celý týždeň.
                 Koncom týždňa však dostal od Folštýnskeho zdĺhavý list, ktorý ho nesmierne potešil.
          Znel:

     30                 Drahý křálu!
                        snažně vás prosím nechytajte ma, je to příliž ponižující pro
                        Vás, aj tak ma nechytíte, trápi ma preto svedomie, najmä ak
                        počúvam, že Váš zdravotní stav není právě nejhezčí, prosím
                        Vás v meně nášho společného priateľstva myslite na svoje
     35                 choré vobličky, nehazardujte se svojim životem, je to pre
                        mňa Přiliž bolestivě. Vyčkajte, možno sa časom sám prihlásim.

                                                               Váš priateľ Folštýnsky
                        P.S. Želám Vám dobrého zdravíčka!

               Rozjarený kráľ posla list do laboratória a netrpezlivo čakal na výsledky.
                                                    –3–                   m15/1/AXslk/SP1/slo/TZ0/XX

40                Asi o hodinu, v rekordnom čase, prišiel za ním vedúci chemik a oznámil mu:
                  – Folštýnsky je zaručene Slovák; nevedno, kde sa momentálne nachádza, no je viac ako
           isté, že najmenej deň svojho tajuplného života musel prežiť v českých krajinách, lebo jeho list
           sa doslova hemží čechizmami. No prinajmenšom, – podotkol chemik, – ak aj nebol v Čechách,
           je možné, že tam má strýka, ktorý ho chodí raz za dva roky navštíviť – odtiaľ zbojníkova znalosť
45         češtiny.
                  Kráľ bol týmto faktom ohromený a opýtal sa chemika, aké sú vyhliadky do budúcnosti.
                  – Potrebovali by sme ešte viac takýchto listov, – vyhlásil chemik. – Až z väčšieho
           množstva budeme môcť určiť zbojníkovu presnú polohu.
                  Kráľ s radosťou v srdci odišiel na obed. Keď sa už rozišli poslední hostia, zbehol
50         vzrušený kráľ do redakcie a dal pre Folštýnskeho vytlačiť túto letákovú výzvu:
                  Píšte nám častejšie, milý brat, Vaše listy nám spôsobujú nesmiernu radosť!

                                                                                Milan Zelinka, Dych (1972)


     (a)     Ako autor využíva povahu jednotlivých postáv v texte, ako aj rozdiely medzi nimi, na
             dosiahnutie cieľa?

     (b)     S akým účinkom a cieľom využíva autor štylistické prostriedky, ako napríklad hyperbolu,
             grotesku, absurditu, apod.?




                                                            Turn over / Tournez la page / Véase al dorso
                           –4–                   m15/1/AXslk/SP1/slo/TZ0/XX

2.

                        Monológ
                        (Úryvok)

          Dve horské ciestky vedú sem
          ihličia lanskou hrdzou vystlané,
          Nečujne prejde srnec, laň,
          nečujne prejdem po nej,
     5    po hrdzi lanskej jesene
          červených smrekov katedrálou
          ku tebe.

          Cestičkou hornou
          niesli ťa naposledy
     10   červených smrekov katedrálou.
          Odvtedy
          smrť tvoju žijem.

          Na mojej tvári
          dávno pohasol
     15   úsmev tvoj.

          Brezový kríž sa nad hrobom nakláňa,
          vietor olúpal jeho kôru nežnú.
          V poryvoch hudie
          na starú tému.
     20   Pripínam na kríž
          veniec limbový.

          Počuješ vtáka jemnú kantilénu?

          Videl ma vták.
          Či preto prestal spievať v borovici?
     25   I srnec zastal v húštine.

          Závoj hmly ovisol
          v limbe zaklesnutý,
          jarný encián
          má slzu na líci.

     30   Viem,
          dnes je temä hôr
          v snežnom cíperí
          hoci je máj –
          a ja som pri tebe
     35   na horskom cmiteri.
          Dve ciestky vedú sem.
          Jedna z hôr,
          druhá z doliny.

                                        Maša Haľamová, Smrť tvoju žijem (1966)
                                            –5–                   m15/1/AXslk/SP1/slo/TZ0/XX

(a)   Pomocou akých prostriedkov a s akým účinkom poukazuje poetka na paralelu medzi dianím
      v prírode a citovým rozpoložením básnického subjektu?

(b)   V akej situácii sa nachádza básnický subjekt a ako jeho pocity reflektuje názov básne?
