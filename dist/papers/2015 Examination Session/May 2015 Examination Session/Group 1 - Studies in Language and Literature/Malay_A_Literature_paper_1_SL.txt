m15/1/AXMAL/SP1/MAY/TZ0/XX




Malay A: literature – Standard level – Paper 1
Malais A : littérature – Niveau moyen – Épreuve 1
Malayo A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                             2215 – 0135
     4 pages/páginas                                     © International Baccalaureate Organization 2015
                                                   –2–                   m15/1/AXMAl/SP1/MAY/TZ0/XX

Tulis satu ulasan sastera terarah tentang satu petikan sahaja. Jawapan anda mestilah merangkumi
kehendak kedua-dua soalan panduan yang diberikan.

1.

                                                          I

                 Isteriku menangis lagi. Dia tidak tahan kerana terpaksa melepaskan Farid pergi
          jauh daripada kehidupan kami. Masih tergambar dalam fikiran kami bagaimana Farid kecil
          menangis tersedu-sedu memanjat pagar asrama, masuk ke dalam cahaya samar malam dan
          hilang ditelan koridor asrama. Kalau dulu, Farid kembali ke pangkuan kami, tetapi kali ini dia
      5   pergi membawa tanggungjawab yang lebih besar. Dia sudah mula hidup sendiri. Dia sudah
          menemui pasangannya.
                 “Dia akan kembali!” Aku memujuk isteriku.
                 “Tapi firasatku lain kali ini.” Isteriku bersuara. “Kita harus memujuk dia pulang!” Rayu
          isteriku.
     10          “Biarkanlah dia, dia perlu berdikari.” Aku mempunyai pendapat sendiri. Dia harus
          bertanggungjawab. Membawa Ani ke dalam kehidupan berkeluarga dan berada jauh daripada
          ibu bapa perlukan kekuatan mental. Dia bukan lagi anak kecil. Dia kini lelaki yang bertubuh
          tegap, gagah dan mempunyai tanggungjawab dalam rumah tangga.

                                                         II

                Isteriku sentiasa bersedih. Setiap hari dia sering terpandang-pandang susuk Farid ketika
     15   membuka pintu pagar. Kadang-kadang katanya dia ternampak Farid duduk di sofa yang satu
          itu sambil menonton televisyen. Ada ketikanya Farid membuka pintu bilik dan menutupnya
          perlahan-lahan. Bayang-bayang Farid sentiasa mengikutinya hingga masuk ke dalam
          mimpinya.
                Pada minggu pertama Farid ada menghubungi kami melalui telefon. Tetapi semakin
     20   lama, dia semakin jarang-jarang menelefon. Dari sebulan sekali, kemudian dua atau tiga bulan
          sekali dan seterusnya enam bulan sekali. Akhirnya kami cuba menelefon Farid. Tetapi nombor
          telefonnya sudah tidak aktif. Kami juga tidak tahu di mana dia tinggal.
                Kini isteriku sakit. Padaku sakitnya berpunca dari kesan ingatannya terhadap satu-
          satunya anak kami. Pada mulanya dia tidak berselera makan. Aku cuba memberi harapan
     25   kepadanya, tetapi dia tidak yakin dengan kata-kataku. Aku teringat Farid yang membesar di
          hadapan kami dan tiba-tiba sahaja menghilang daripada kehidupan kami. Dahulu anakku itu
          embun dalam kehidupan kami, kini dia jugalah jarum yang mencucuk pedih hati kami.

                                                         III

                Suatu hari Farid dan isterinya tiba-tiba muncul kembali. Mereka seperti tergesa-gesa.
          Ada anak kecil bersama-sama mereka. Kenapa Farid tidak beritahu kami yang Ani sudah
     30   melahirkan seorang putera yang comel?
                Farid meminta maaf kerana selama ini mereka berdua sibuk dengan tugas dan
          tanggungjawab baharu mereka. Kata Farid, mereka kini berniaga sendiri. Buka syarikat
          perniagaan sendiri sebab itu tidak sempat menghubungi kami. Ini pun mereka terpaksa balik
          semula ke Kuala Lumpur dan menitipkan anak mereka kepada kami untuk sementara waktu.
     35   Susah untuk mencari pembantu rumah.
                                                  –3–                   m15/1/AXMAl/SP1/MAY/TZ0/XX

             Isteriku kembali riang. Kesihatannya kembali pulih, lebih-lebih lagi ada cucu untuk diberi
       perhatian. Isteriku ada menyatakan hasratnya untuk memelihara terus cucunya itu kalau
       Farid tidak dapat mencari pembantu rumah. Anak kecil itu kelihatan sihat tetapi entah kenapa
       hati kecilku seperti tidak bersungguh-sungguh untuk menyayanginya. Adakah aku terlalu
40     cepat menerima cucu dan kini sudah bergelar datuk? Seharusnya aku berasa gembira, tetapi
       entahlah bagai ada sesuatu yang menyebabkan aku berperasaan demikian. Satu hari aku
       terpaksa menyebut, “Nah, cuba lihat wajah cucu kita ini. Lebih mirip siapa ya?”

                                                        IV

       Ada orang datang. Aku lihat ada beberapa orang pegawai lelaki dan seorang perempuan.
       Mereka memperkenalkan diri dari Pejabat Kebajikan Masyarakat. Bersama-sama mereka
45     ada beberapa orang polis. Aku dan isteri agak terkejut dengan kehadiran tetamu yang di luar
       dugaan itu.
             “Ada apa?”
             “Kami terpaksa mengambil anak ini!”
             “Cucu kami?”
50           “Anak tuan, Farid dan isterinya terlibat dalam sindiket jual beli bayi. Bayi ini adalah salah
       seorang daripada mangsa penculikan dan penjualan bayi.”
             Isteriku hampir pengsan mendengar berita itu. Patutlah wajah bayi ini tidak sedikitpun
       mirip wajah Farid, mahupun wajah isterinya, Ani. Apalagi mirip wajah kami berdua.

                                                      Shapiai Muhammad Ramly, Dewan Sastera (2012)


 (a)      Apakah yang ingin disampaikan pengarang tentang hubungan ibubapa dengan anak lelaki
          melalui watak-wataknya?

 (b)      Nyatakan pendapat anda tentang teknik imbas muka dan/atau imbas kembali serta
          kesannya.




                                                              Turn over / Tournez la page / Véase al dorso
                                              –4–                     m15/1/AXMAl/SP1/MAY/TZ0/XX

2.

                                    Wasiat Pandir Pak Pandir

                             Merungkai riwayat lucuan Pak Pandir,
                             dalam bebalnya banyak pandainya,
                             dalam bendul menyular firasatnya
                             wasiat geliga melampau zaman
                         5   renungan panjang para cendekia.

                             Pandir, minta dicarikan kerbau kenduri
                             pulang dibawanya tajak melukakan kaki
                             khilaf Pandir, adalah khilaf warisan
                             tidak pernah disingkapkan pesan
                        10   anak yang dihantar menjunjung ilmu
                             pulang membawa duka mengguris hati
                             ibu ayah yang menjunjung budi.

                             Pandir, mati anak di kawah rebusan
                             disangka ketawa meraung derita
                        15   khilaf Pandir khilaf mengajar
                             alpa para bapa membiar anak,
                             konon bahagia di daerah kepalsuan
                             riang ria di kawah keseronokan
                             hakikat sengsara menanti di neraka.

                        20   Pandir, dilucukan menaut baung di sungai
                             konon tak kenal rupanya belalang rusa
                             malang si rusa seekor dijadikan umpan.
                             Khilaf Pak Pandir khilaf menyindir
                             tamak manusia tak serik-serik
                        25   mengidam untung berganda-ganda
                             pelaburan saham sekilat kaya
                             lebur tabungan bertahun-tahun lama
                             melengung cakap seorang diri.

                             Sepandir-pandir Pak Pandir
                        30   jenakanya adalah pusaka bangsa
                             bebalnya lucunya penuh pedoman
                             untuk kita dibekalkan geliga.

                                                                         Mohd Hashim Osman (2013)


     (a)   Bincangkan keberkesaan gaya bahasa yang terdapat dalam puisi di atas.

     (b)   Apakah pesanan moral yang ingin disampaikan penyajak kepada pembaca?
