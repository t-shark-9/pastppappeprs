M15/1/AXORO/SP1/ORO/TZ0/XX




Oromo A: literature – Standard level – Paper 1
Oromo A : littérature – Niveau moyen – Épreuve 1
Oromo A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
Do not open this examination paper until instructed to do so.
Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
No abra esta prueba hasta que se lo autoricen.
Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 – 0611
     4 pages/páginas                                      © International Baccalaureate Organization 2015
                                                   –2–                  M15/1/AXORO/SP1/ORO/TZ0/XX

Dubbisnni lama siidhiyaataniiru. Tokko isaarratti hunda’iti gaaffiiwwan siif laataman deebisi.

1.

          Mana keessaa sagaleen namaa hindhaga’amu. Daa’imman keessaa taphatan, maatiin
          keessaa waliin haasawu waan hinjirreef qe’ee abaarsa qabu fakkaata. Muuziqaan dhaga’amu
          garuu dhaabbii hinqabu. Sagaleen muuziqaa miira namaa fudhatee waan godaanuuf lubbuun
          gammachuufi gadda gidduutti wixxirffatti. Kanaaf, yaanni yaadalloo isaa eeggatee kan daalalu
      5   otoo hintaane akka qilleensa birra asiifi achi raafama.
                  Abarraan garuu yaadaan cillimoo keessa galeera. Uffata isaa alkanii uffatee qeensa
          quba isaatii ilkaan isaatiin alafkachaa qaama isaa dhiqachuuf bishaan ho’ee cobnisaa hanga
          gabatee guututti mana keessaa foolata. Boombaan bishaanii danfa qofa waan tufuf gabatee
          keessatti bishaan bu’aa jiru bokkaan roobee erga camee booda dhallaaduu irraa taliilli kan
     10   cobu faakkaata. Jireenyis akka danfa bishaanii altokko ho’ee, takka turee immoo kan qorru itti
          fakkate. Jireenya wajjin walsimatee yaanni sammuu isaa keessa naanna’u akkuma balaqqii
          bakakkaa altokko ni’ifaaf. Battaluma sana immoo keessaa badeeti itti dimimisa. Yaanni
          Abarraa akka bishaan gabatee asiifi achii waan raafamuuf waan tokko qabatee haanga
          dhumaatti deemuu hindanda’u. Kanaafuu, waloo, yookiin barreessaa yookiin artistii ta’uuf
     15   fedhiin uumaan qabu keessa isaatti awwaalameera. Lubbuun isaa garuu hanga dhumaatti
          raafamaa hafti.
                  Abarraan sammuun isaa akka boqonnaa hinqabnne waan beekuuf, “yaanni xumura
          hinqabu. Kamis ta’u jiraachuudha. Mi’aa jireenyaa beekuu; beekanii dhamdhamachuudha.
          Yaanni garuu bakkee isaa otoo hingeenye karaatti hafu bu’aansaa aariifi hadhaa dhangaggooti”
     20   jedha.
                  Abarraan mana keessa otoo naanna’uu tisiisnni guddaan isaa aga seenee gorroorra
          naanna’aa sagalee ‘xiziizii…’ jedhu dhageessisuu jalqabe. Tisisnni kun altokko daawiitii foddaa
          wajjin walitti bu’a; altokko immoo wangoo wajjin walrukuta. Yommuu sana Abarraan mana
          keessa naanna’uu dhiiseeti tisiisicha ari’ata. Ajjeesuuf tattaaffi godhe. Garuu otoo hinajjeesiin
     25   tisiisichi ‘xiziizii…’ jechaa karaa qaawaa mana keessaa alatti ba’e. Abarraan tisisicha sadaan
          ilaaleeti, “ani garuu xaxoofi takaallaa jireenyaatiin waan hidhameef qaawaan keessaa ittin
          ba’u hinjiru” jedhe. Tisisnni mana keessaa baanaan Abarraan otoo hintaa’iin balbala banatee
          gadi ba’e. Ol aseeneeti immoo meeshaa mana isaatii tokko tokkoon ilaaluu jalqabe. Alli aduu
          waan ta’eef wantoonni ala jiran martinuu miidhaginaan nama simatu. Manni Abarraa keessi
     30   garuu ifaan miidhagina kennu dhabamee dimimmiseera. Halluun soofaa mana isaatii dimatee
          miira namaa hawwataa kan ture amma garuu dhiiga itite fakkaata. Golgi foddaa mana isaatii
          halluu gurraachaafii diimaatiin walsimatee miidhagina goonfatee kan ture ifaa dhabee cilaattii
          uffateera. Alaa gara manaa yoo seenan gorroo harka bitaatti argamu irratti surri fannifame
          halluu heedduun hojjatamee miidhaginni isaa ilaalanii kan hinqufne ture. Hamma garuu
     35   quncee mukaa goggoge fakkateera. Abarraan suura fannifame fajajeeti ilaala. Kallattiin suura
          waan ilaalu fakkaata malee suura keessaan jireenya fandalalaa dabarseefi kan keessa jiru
          ilaalu jalqabe. Kan gara fuulduraas maal akka ta’u akeekuuf yaale. “Ani eenyu? Ani maali?
          Meeshaadha? Meeshaa gatii hinqabne kan tortore moo? Meeshaa ta’ee akkan hafu kan
          nagodhe maali? Anuma moo? Yookiin ummata nahore moo? Yookiin Dhaabbata barmootaa
     40   keessa dabarsee dhufemoo? Dhaabbata barmoota maalii? Kaayyoon Dhaabbatichaas maali
          laata? Irra keessa kan gulufsiisuudha? Kaayyoo maaliiti? Kaayyoon barmootaa eenyumtu
          akka of beeku kan godhu, dandeettii uumaan qabu akka hubatu gochuu ture. Ani garuu
          eenyu?” jechaa ija isaa suroota fannifaman irraa otoo hinbuqqifatiin yeroodhaaf fajajee ture.
                  Abarraan waloo, yookiin barreessaa, yookiin immoo Artistii fakkii ta’uuf hawwiin qabu
     45   karaatti hafuun isaa godaanisa sammuu itti ta’eera. Kana malees, mindaan ji’an argatu jireenya
          gaarii jiraachuu waan isa hindandeessifneef kunis madaa qubaa itti ta’eeti hirriba isa dhowwa.
          Aariin mana bunaa yoo dhaqe, ” kunis jireenya gara dhaqan dhabeenya…” jechaa yaadaan
          godanuu amala godhateera.
                                                     –3–                  M15/1/AXORO/SP1/ORO/TZ0/XX

                 Gama biraatiin, rakkoo jiru irratti dabalatee obboleessi isaa obbo Abaataafi hiriyaan
50         isaa Hayilamaaram dhukkuba bowwoo itti ta’aniiru. Abarraa irraa abbaan isaa ijoolluummaan
           waan du’aniif akka abbaatti kan isa guddise obboleessa isaa obbo Abaataadha. Kanaaf,
           Obbo Abaataan gargaarsa Abarraaf godhan otoo hindubbatiin hindarban. Abarraan lafee
           nyaachuunsaa yookiin imaanaa obboleessa isaatii gatuun isaa yeroo hunda isaan gaddisiisa.
           Yoo isa arganis, “yaa obboleessa koo, siguddisee harka sirraa dhabuun koo nagaddisiisa.
55         Kana malees, fuutee daammani horattee, duudhaafi safuu qabaattee otoo nama hintaane mana
           bunaa keessatti lubbuun kee akka hindarbinen yaadda’a” jedhuun. Kun Abarraaf gorso otoo
           hintaane dhukkuba sammuuti. Haaluma walfakkaatuun Hayilamaaramis daddabalee isa gorsuu
           hanga humnasaatii nitattaafata “mee fuudhiiti jireenya haara ilaali! Daa’ima horadhuu guddisuu
           yaali! Yoosuu hawwiin kee siimilkaa’uu danda’a” jedheeti Abarra gorsa. Abarraan garu, “lama
60         taatanii nan raateessiina. Naraateessuu bira darbitanii nan maraachiina!” jedha malee yaanni
           obboleessa isaatiis ta’e gorsi hiriyaa isaatii gurrarra isaarra hinyaa’u. Abarraan yaadaan gulfaa,
           jireenyi isaaf xonboora qabattee ifaan isa hinsimattu. Ibsaa dukkana keessaa taateeti gara
           wallalchisaa jirti.

                                                                 Ba’alu Girma, Kaadimas Bashagger (1970)


     (a)     Barreeffama armaan olii keesatti fakkoommiiwwan hangam bu’a qabeesa akka ta’aniifi
             jireenya goobaangaleessaa wajjin walsimachuu isaanii qaacceessi.

     (b)     Mala barreessuu keessatti raaginsaafi mil’ootti fayyadamuun asoosamaaf maal akka
             gumaachu xinxali.




                                                             Turn over / Tournez la page / Véase al dorso
                                                 –4–                     M15/1/AXORO/SP1/ORO/TZ0/XX

2.

                                       Maddituu Gibee
                                       osoo ifa agartee
                                       dukkanaan ifa
                                       ifaan dukkana
                                   5   gonka hati hinjeeettu
                                       osoo of agartee gennu,
                                       manaaba koo sana
                                       midhaga kee kana
                                       sinboo akka dilbaa
                                  10   ayyaana ulfaataa
                                       rabbi siif late
                                       lammiirraas dhalatee
                                       kaan ittiin caalte
                                       kaaniin qixxaattee!
                                  15   akka Odaa gooroo
                                       fagoo mul’atta
                                       urjii samiirraati
                                       sirraan addaata
                                       bantii kee kubbaa
                                  20   risaat qubata
                                       miila kee jala
                                       nammi hirreeffata

                                                                         Assaffa Teferra, Anaaniyaa (1998)


     (a)   Walaloo armaan olii keessatti “laggi” maal fa’aa agarsiisa?

     (b)   Waloon sadoommiiwwan adda addaatti akkamitti fayyadame? Sadoommiiwwan kunis isaan
           kami?
