m15/1/AXSLK/HP1/SLO/TZ0/XX




Slovak A: literature – Higher level – Paper 1
Slovaque A : littérature – Niveau supérieur – Épreuve 1
Eslovaco A: literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2215 – 0185
     4 pages/páginas                                     © International Baccalaureate Organization 2015
                                                    –2–                    m15/1/AXSLK/HP1/SLO/TZ0/XX

Napíšte komentár o jednom z nasledujúcich textov:

1.

                                                  Záhrada utrpenia
                                                     2. Strach
                                                      (Úryvok)

                 Niektorí známi sa mi začali vyhýbať a dlho som si nevedel vysvetliť prečo. Takéto prítmie
          nemám rád, a raz, keď mi istý dobrý priateľ neodpovedal na pozdrav, pobehol som za ním.
                 „Čo je? Čo máš proti mne?“
                 Vyhováral sa, že nič, že je to nedorozumenie, že ma nevidel. Ale sám cítil, že to nie je
      5   vysvetlenie.
                 „Tak ti poviem. Písal si o tom procese…“
                 No a? Čo má byť? Písal som o tom procese, pravdaže som písal, je to moja povinnosť,
          písať do novín, okrem iného aj o procesoch. Čože tak zrazu?
                 „Si taký naivný, či taký pokrytec? Bol si tam, proces si sledoval, nechápeš, že odsúdili
     10   nevinného človeka? Na smrť?
                 „Nevinného človeka? Ako to môžeš tvrdiť? Čo ty o tom vieš?“
                 „Viem o tom dosť. Toho človeka som dobre poznal. Dopustil si sa neodpustiteľného
          činu.“
                 Nechal ma tam stáť. Hlupák. Čo to trepe? Na také reči nech si radšej dáva pozor, raz by
     15   mohol naraziť na niekoho, kto nebude brať nijaké ohľady! Ale nech, aspoň sa ľudia vyfarbujú,
          po celé roky vedia skrývať svoju skutočnú tvár a potom, naraz, v jedinom nestráženom
          okamihu, sa odkryjú. Nevinného… to značí, že naša justícia vraždí?
                 Po niekoľkých dňoch prišiel za mnou sám. Nebolo to už to staré, dôverné posedenie
          medzi nami. Rozhovor viazol a on sa po chvíli zdvihol. Vo dverách sa ešte otočil.
     20          „Chcel by som, aby si zabudol na ten môj výbuch. Vieš, ten prípad ma veľmi rozrušil,
          nevedel som dobre, čo vravím…“
                 Odišiel, a ja som vedel, že navždy. Mám o priateľa menej. Ech, nič to, žijeme predsa
          v revolučných časoch, nesentimentálnych. Ale prečo vôbec prišiel? Bojí sa? Čoho sa bojí?
          Že sa zastal človeka, ktorého pozná? Pravdaže, bolo to od neho hlúpe, čože on o tom procese
     25   a okolnostiach, ktoré k nemu viedli, vedel? Ale prečo sa bojí? Z čoho má strach? Že to
          použijem proti nemu? Že mu to niekde vykričím? Kde? Stýkali sme sa roky, ale pracujeme na
          celkom odľahlých úsekoch, nemal by som možnosť ho napadnúť, ani keby som chcel.
                 Bojí sa, že ho udám… svitlo mi. Hlupák je to, hlupák, vidí strašidlá, podľahol nepriateľskej
          propagande. Do čerta, keď som komunista, tak stojím za svojím slovom a netrasiem sa ako
     30   huspenina. Vždy som si namýšľal, že sa v ľuďoch vyznám. Ale komu vidíš do jeho čiernej
          duše?
                 Potom som dostal anonym. A po ňom ďalší list, podpísaný, od dávneho známeho,
          z Prahy.
                 „Nepredpokladám, že si písal ten článok na objednávku alebo na príkaz. Som ochotný
     35   uveriť, že si ohavne naletel. Ale ani to ti veľkú česť nerobí!“
                 Čo sa to deje, čo ja nakoniec mám s tým procesom spoločné? Ja som ho neodsúdil,
          len som zoznámil verejnosť s faktami, ktoré vyšli najavo. Nemôžem za to, že v redakcii vyškrtli
          v článku širšie okolnosti, o baníckej vzbure, ktorú som dával do súvislosti s procesom, nevyšlo
          v článku nič, ale aj tak, nechápem prehnanú úzkostlivosť niektorých ľudí, veď Najvyšší súd
     40   rozsudok zmenil, toho sabotéra neobesia, a dvadsať rokov, vzhľadom na tie okolnosti, je vlastne
          primeraný trest!
                 Naletel… komu? Komu som mal naletieť? Prokurátor, ktorý viedol obžalobu, bol
          socialistický prokurátor, sudca, čestný starý komunista! Dobre, ja sa v právnych otázkach málo
          vyznám, ale ak som ja naletel, to značí, že naletela celá naša justícia! A načo? Kto by mal u
                                             –3–                   m15/1/AXSLK/HP1/SLO/TZ0/XX

45   nás záujem odsúdiť nevinného človeka na smrť?
           A kto to vôbec je, že sa toľko ľudí o neho stará, že toľkých znepokojuje jeho osud?
           Zavreli sme medzitým veľa iných ľudí, význačnejších slávnejších, ukazuje sa, že nepriateľ
     sa zahniezdil priamo v našej strane. Novomeský bol voľajaký básnik, aj voľajaký človek, a hľa,
     čo o ňom vychádza najavo! Ale mnohých mojich známych neznepokojuje osud Novomeského,
50   poburujú sa nad odsúdením prefíkaného fiškála. Zrejme súd vedel, koho má pred sebou,
     vplyv toho odsúdeného siaha ďaleko za hranice krajského mesta.
           Vari mi nechce niekto tvrdiť, že proces bol iba nainscenovanou fraškou? Nezachádzajú tu
     niektorí ľudia naozaj príliš ďaleko?
           Mesiace prešli a vždy sa našiel niekto, čo mi vyčítal článok o procese. Čo chcú odo mňa?
55   Neboli na procese, ja som bol, musím to vedieť lepšie!
           Potom prišli také časy, že už nikoho nezaujímal osud odsúdeného riaditeľa mlynov…
           Čože som o ňom vedel? Nič. Nikdy v živote som o ňom nepočul, po prvý raz som ho
     videl na procese, nepáčil sa mi jeho vzhľad ani jeho vystupovanie, súdil ho sudca, ktorého som
     poznal a o ktorého zmysle pre spravodlivosť som nepochyboval, tvrdý, prísny, ale spravodlivý
60   socialistický sudca. Fakty, ktoré mu na procese dokázali, mohli sa niekomu zdať malicherné
     v pomere k rozsudku smrti, ale bol to predsa politický proces a rozsudok bol odsúdením
     zákerného triedneho nepriateľa.
           Ale po čase zavreli človeka, ktorého som poznal, o ktorom som vedel od malička všetko.
     Uveril som, Novomeský a Clementis boli zločinci? Uveril. Ale nemohol som uveriť, že čistý,
65   čestný človek, o ktorom som vedel všetko, ktorého celý život som mal ako na dlani, bol
     špiónom, zradcom, vrahom a ktovie ešte čím.

                                                    Ladislav Mňačko, Oneskorené reportáže (1963)




                                                     Turn over / Tournez la page / Véase al dorso
                         –4–                   m15/1/AXSLK/HP1/SLO/TZ0/XX

2.

                Slovo biela lastovička

          Aspoň tá záhrada
          má ma trochu rada

          Báseň je náhrada
          za stratený raj
     5    Báseň je korenie
          Bože korím sa ti…

          Z pradejín pradie sa zamyslená báj

          Mať totem staré zámeno
          Mať ideu s ktorou sa dá ísť
     10   Mať zákon a zameniť ho za koňa

          Mať aspoň slovo slniečko
          Mať slovo mám ťa rád
          Ukradnúť si slovo
          a potajomky odhaľovať ženu
     15   odhaľovať more
          Slovo soľ a slovo krv

          Slovo ktoré robí muža
          Slovo ktoré rodí
          Slovo ktoré hnije v chaluhách
     20   Slovo biela lastovička
          Slovo noc
          Slovo ktoré sedí na vajíčkach
          Slovo ktoré mľaská

          Srdce s ohňom jakubslaným
     25   a plachietka na ňom
          Láska

                  Štefan Moravčík, O veľkej zmyselnosti bielych ovečiek (1970)
