M15/1/AXBEM/SP1/BEM/TZ0/XX




Bemba A: literature – Standard level – Paper 1
Bemba A : littérature – Niveau moyen – Épreuve 1
Bemba A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
Do not open this examination paper until instructed to do so.
Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

Instrucciones para los alumnos
No abra esta prueba hasta que se lo autoricen.
Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 – 0515
     4 pages/páginas                                      © International Baccalaureate Organization 2015
                                                 –2–              M15/1/AXBEM/SP1/BEM/TZ0/XX

Londololeni apkalamba imilembele ya bakalemba pa mulandu umo ukusala pali ishi mbila shibili,
ukulingana namepusho ayakumwafwilisha ayapeelwe.

1.

                                         Cisanga aisha pa cibwanse 1

                 Icibwanse e pa nsaka ya banakashi apo balongana icungulo ilyo bapwisha imilimo ya
          kutebeta, bapekanya no mwikulo wa lucelo. Elyo bafulula umusolilo batulika na pa lubansa lwa
          cikolwe ica nsansa na mafunde ya kukulilamo, ne milangwe.
                 Awe ilyo akasuba kashima, no kutalala kwatalala, elyo Nakulu Kayula afulula imisolilo
      5   pa cipande iyo ali epikepo umusunga wa bwalwa, aitila na pa lubansa lwakwe ati: “Menshi
          mutapwatapwa fye, mulilo mulapwilwa pa kantu.” Apo pene na bakalamba babiye, ne
          ncembele, ne fisungu, na bakashana, na tukalume, balalongana, casuka icibwanse caisula
          abakwisha. Ninshi na Cisanga naisapo naikala.
                 Pa kulongana kulya umukashana umo aishile no bulungu aletunga. Awe Nakulu
     10   Bwembya amweba ati: “Ubwaila tabutungwa bulungu, leka ukatunga mailo nga bwaca, pantu
          ubwaca bwakwata mano.”
                 Awe abaice batendeka ukubelawila no kusunkubula abanabo, no kucite congo kwakula.
          Elyo Nakulu Mwansa asosa ati: “Mwe bana mwe nasheniko ukukafye congo, ala mwikala
          patalala mwine apatalalika.” Awe abaice batalala tondolo. Pa nshita ilya banacikolwe bonse
     15   batontele amenso mu mulu lwa ku isamba balecefyo mweshi ukuti bamone nga naumoneka.
                 Awe Nakulu Bwalya ati atile amona no mweshi uli fye mu isamba lya makumbi uli fye
          akamona ηanga. Anashe shiwi ati: “Kanshi umweshi naumoneka euku ifiηomba fyafula
          kumulu.” Ifiηomba e makumbi yabako pa kumoneka kwa mweshi. Awe ababiye batalantansha
          amenso ku mulu, bafilwa ukuumona, abati: “Wabepa fye nga atukanaumona na ifwe.” Asuka
     20   abasontelela ku munwe. Limbilimbi nabo baumona, baipifya amashiwi abati: “Awe kanshi
          cinecine taubepele.”
                 Palya pene Mukuka abilikisha ne shiwi na bali ukutali batesha ati: “Yawe umweshi
          wamoneka!”
                 Nakulu amwankula ati: “We mwansabinga we wilayawila mweshi na bwaice bobe.
     25   Tawatesha uko batila umwaice tawila mweshi.”
                 Mukuka ati: “Ndafinshi umwaice nga ayawila umweshi?”
                 Nakulu ati: “Nga wakula kuti walati inkama wakaka, na conse ico wafwaya ukufisa
          bwangubwangu fye caba pa bwelu, bonse bacawila. E ico uleteka akanwa pa kabiye, ubwangu
          kanwa tabwawama na bwaice; bulaletelela.”
     30          Nakulu Mubanga abilikisha ku mweshi ati: “We mweshi we nsendelako amalwele.” Na
          bali pa cibwanse bonse balasosa filya fine ku mweshi. Elyo Nakulu Mwango aeba abaiye ati:
          “Uno mweshi waitila amalwele, moneni usendamine ku kuso, eko abantu babako bakulalwalilila,
          ifwe tulebo mutende muli uno mweshi. Aulungama nga twatila watengesela amalwele, ifikuko
          filefula.”
     35          Cewe ati: “Bushe ku kapinda ka ku kuso ni kwi?”
                 Nakulu Mwango: “Kabili lucelocelo umuntu nga afumina panse, atonta amenso ku
          Kabanga, ukumona akasuba nga katula, ukupela ukuso e kukapinda ka ku kuso.”
                 Nakulu Cimfwembe aeba Mulenga ati: “Fwaye fupa lya nama apo walimona upose ku
          mweshi, utile we mweshi we tulelyamo inama! Ifyo fine efyo ucite.”
     40          Awe Mulenga afwaye fupa no kusukusa ku mweshi asosa na filya fine bamwebele.
                 Nakulu Cileshe amona no lutanda lukalamba ulumonekela ku isamba ngo mweshi
          wamoneka; ati: “Moneni Nakanaya-misoso muka mweshi uushipa bwino umulume, e cilya
          wiba mweshi ali uwaonda. Nga mweshi aba ku kabanga, lyena akeena, pantu ninshi aya kuli
          Nakanaya nkandawa; e Mulanga uwaishiba ukupa bwino umulume ifilyo, eco enina. Pantu ifilyo
     45   Mulanga apa wiba mweshi fya nkandawa.”
                                                   –3–              M15/1/AXBEM/SP1/BEM/TZ0/XX

                 Namwaba ati: “Lelo wamoneka umweshi uo bashilaya wa milandu ati, ‘Ukese umuweshi
           nga wamoneka’, kano ninshi naupalamika amafuto yakwisa mufuta.”
                 Palya pene ka Kangwa kamona ulutanda lumo lwamoneka ku mulu, akati: “Ulutanda
           lwandi lulya.” Kalasonta no munwe mu mulu akati:
50               “Tulutulu mala ya mbwa,
                 Tulutulu mala ya mbwa,
                 Palya lufume, palya lufume
                 Palya lufume, palya lufume.”
                 Nakulu Kapampa ati: “Yangu uyu mwana ee! Bushe iwe kuti wapende ntanda?
55         Ukupende ntanda ubushiku kuca. Intanda ni nshiku. Tawatesha uko batila, ‘Inshiku shalifulisha
           amasako ya nama yacepa.’ Ala uwapende – ntanda ni Lesa Mukulu, umuntu-nse wena iyo.
           Nakabili intanda shilya e menso ya bantu abafwa bonse abaya kwa Lesa, e balya batulolesha
           muno bushiku. Pantu abaya kwa Lesa e babwela no kwisafyalwa cipyacipya panonse, bafuma
           kuli Lesa Mukulu uko aba. Nomba nga bafwa babwelela kwa Lesa uko bafumine, e balya
60         bapusha amenso mu mulu baletutamba.”
                 Palya pene Mucemwa ayankula ati: “Yangu! Awe mama ico cena mwabepa fye ukutila;
           intanda menso ya bantu abafwa e bapusha menso yabo mu mulu balatulolesha. Nge fyo ba
           Cisanga aba bekele baletweba abati; akasuba, no mweshi ne ntanda fyalo ifikalamba ifyaikala
           mu mbilibili, emo fyaba.”
65               Namwape ati: “Bushe ba Cisanga bene bayako ku mulu no kuyashininkisha; nabo
           malanda kanwa nga aya ba Nakulu Kapampa. Mulenashako ukukukumya ifya mashimikilwe
           ifyo mushashininkisha, mukakulilwo bufi.”

                                                              P B Mushindo, Amapinda mu Lyashi (1958)


     (a)     Bushe ili lyaashi lya pamweshi leletufundanshi pamikalile ya bantu na imitontokanishishe
             yabo?

     (b)     Landa pamilembele ili muli ili lyaashi na ukucila pafyo kalemba abomfya amapinda elyo na
             ilyaashi lya bantu.




                                                               Turn over / Tournez la page / Véase al dorso
                                                 –4–               M15/1/AXBEM/SP1/BEM/TZ0/XX

2.

                                      Utunko atemwa Utumpe

                       Ubulanda, insansa, ne nsala nga fyasakaana,
                       Ndasansamuka ne mupushi Namusakanya.
                       Mayo waya kwi we walenkumbatila ncili akanya?
                       Bwela sausende uko waba tuyelongana.

                   5   Icisatu mpulilamo naco nacisapuka,
                       Lombe na Lutunda mwanduula fye, lelo ndelepuka,
                       Ku kutikauka ndekonka amakuba neo mwafyuka,
                       Mwana cilime nimpako amenshi,
                       Tata cili fye nelyo nduka.
                  10   Tata epo ali ilyo nalelema inkondwa,
                       Mayo nao alifwa nomba ndi Kashiwa,
                       Nshilolesha bwino mu menso mwabe mishilwa,
                       Shimayo wesu Nakamfwa, mwingampakwe cimpondwa.

                       Iyoo mwandi kalyebele akatile akati:
                  15   Abakulu bafwa fwe misunsu ya nkoko twakulubana.
                       Shibwalya wandubilila fye we wa muli mayo mukati,
                       Imyungu no tubwese ni mu mobe fyakusubana.

                       Maria wile kwi Maria?
                       Maria wile kwi Maria?
                  20   Wansho bulanda e Maria!
                       Muno mu Kenya e Maria,
                       Nashala neka e Maria.
                       Nkashi ayasuka:
                       Suulako we ndume suulako,
                  25   Suulako we ndume suulako.
                       Bulanda bwine e suulako,
                       Ubwalya mayo e suulako,
                       Nani e bwandya e suulako.

                                                                     Joseph Musapu, Amalango (1962)


     (a)   Finshi ifikalamba kalemba aleelandapo muli ili lango?

     (b)   Londolola pamilembele yaili lango; ulande makamaka pa misalile ya mashiwi, na umusango
           kalemba atantikilemo imiseela.
