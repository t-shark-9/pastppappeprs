M15/1/AYMGR/HP1/GRE/TZ0/XX




Modern Greek A: language and literature – Higher level – Paper 1
Grec Moderne A : langue et littérature – Niveau supérieur – Épreuve 1
Griego Moderno A: lengua y literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
•   Do not open this examination paper until instructed to do so.
•   Question 1 consists of two texts for comparative analysis.
•   Question 2 consists of two texts for comparative analysis.
•   Choose either Question 1 or Question 2. Write one comparative textual analysis.
•   The maximum mark for this examination paper is [20 marks].

Instructions destinées aux candidats
•   N’ouvrez pas cette épreuve avant d’y être autorisé(e).
•   La question 1 comporte deux textes pour l’analyse comparative.
•   La question 2 comporte deux textes pour l’analyse comparative.
•   Choisissez soit la question 1, soit la question 2. Rédigez une analyse comparative de textes.
•   Le nombre maximum de points pour cette épreuve d’examen est de [20 points].

Instrucciones para los alumnos
•   No abra esta prueba hasta que se lo autoricen.
•   En la pregunta 1 hay dos textos para el análisis comparativo.
•   En la pregunta 2 hay dos textos para el análisis comparativo.
•   Elija la pregunta 1 o la pregunta 2. Escriba un análisis comparativo de los textos.
•   La puntuación máxima para esta prueba de examen es [20 puntos].




                                                                                                 2215 – 2045
      9 pages/páginas                                        © International Baccalaureate Organization 2015
                                                    –2–                  M15/1/AYMGR/HP1/GRE/TZ0/XX

Eπιλέξτε την ερώτηση 1 ή την ερώτηση 2.

1.        Να αναλύσετε, να συγκρίνετε και να αντιπαραβάλετε τα δύο κείμενα. Στην ανάλυσή σας πρέπει
          να σχολιάσετε τις ομοιότητες και τις διαφορές ανάμεσα στα δύο κείμενα, τη σημασία του γενικού
          πλαισίου, το πιθανό αναγνωστικό κοινό, τον σκοπό, τη μορφή και τα εκφραστικά μέσα.

Κείμενο A

                                      Στην Τούμπα1 των παιδικών χρόνων

                                    ΕΝΑ ΦΙΛΑΡΑΚΙ ΓΙΑ ΤΗΝ ΑΛΑΝΑ2

                  Με τον Αρίστο ήμασταν φίλοι και γείτονες. Ήμασταν τότε μία ηλικία, γύρω στα δεκαπέντε.
            Δεν ξέραμε σπουδαία γράμματα, όπως και πολλά άλλα παιδιά, αγόρια και κορίτσια της γειτονιάς
            μας. Μάλιστα μερικοί ήταν στουρνάρια, δεν ένιωθαν να γράψουν ούτε τ’ όνομά τους, δεν είχαν
            τελειώσει ούτε την πρώτη δημοτικού. Το ’52, όταν ήμασταν δώδεκα χρονών, πηγαίναμε στη
      5     Β΄δημοτικού στο «Τενεκεδένιο σχολείο», έτσι το λέγανε. Εγώ έμενα στάσιμος και ξαναφοιτούσα,
            ο Αρίστος είχε διακόψει και τον ξαναέγραψε η μάνα του, γι’ αυτό οι συμμαθητές μας ήταν
            πολύ πιο μικροί από μας. Αντί να τελειώνουμε το δημοτικό – τι ντροπή –, ήμασταν ακόμη
            δευτεράκια. Τότε κάναμε μάθημα σε κάτι ισόγεια κτίρια αλλά του σχολείου του είχε μείνει
            το όνομα από παλιά, γιατί ήταν το πρώτο και το μοναδικό δημοτικό σχολείο στην Τούμπα,
     10     που το ΄χανε φτιάξει για τα προσφυγάκια κι ήταν από μέσα ξύλινο κι απ’ έξω φτιαγμένο όλο με
            λαμαρίνες, το ίδιο και η οροφή. Οι πιο παλιοί είχαν τελειώσει την «Παράγκα», έτσι το λέγανε
            το παλιό «Τενεκεδένιο σχολείο». Στο καινούργιο, όπου κάναμε μάθημα πρωί – απόγευμα,
            είχε ίσαμε εξήντα παιδάκια η κάθε τάξη. Καθημερινώς στο μάθημα γινόταν της τρελής απ’
            τη βαβούρα. […] Μέχρι δευτέρα δημοτικού πήγαμε εκεί με τον Αρίστο. Οι δάσκαλοι αλλά
     15     και οι δασκάλες εμάς μας μάλωναν και μας έδερναν. Πιο πολύ τους δασκάλους φοβόμασταν,
            προπαντός τον διευθυντή, μα αυτές που μας κοπανούσαν ήταν κάτι δασκάλες μοβόρες3.
            Με βίτσα από χοντρή βέργα λυγαριάς. Δεν ξέρω γιατί προτιμούσαν αυτό το ξύλο ούτε και ξέρω
            πού το έβρισκαν, από ποια χωριά το προμηθεύονταν. […] Βαρούσανε, λοιπόν, εκείνες αλύπητα.
            Και το χειμώνα, κοντά παντελονάκια φορούσαμε, τα μπούτια μας ήταν παντού όλο σημάδια.
     20     Ξύλο μπόλικο και γιατί δεν παίρναμε τα γράμματα και γιατί κάναμε αταξίες. Γινόταν οχλαγωγία
            στην τάξη. Εκτός απ’ τη βίτσα, μας έδιναν ξυλιές με το χάρακα ή σκαμπίλια στα μούτρα.
            Σε μερικούς και κλοτσιές. Φορούσαν οι δασκάλες μας κάτι γόβες, σουβλερές, γόβα στιλέτο
            που λένε. Και στα δάκτυλά τους βέρες και δαχτυλίδια χρυσά. «Θα σε στείλω στο Τσοτύλι,
            στο αναμορφωτήριο» απειλούσαν τους πιο ζωηρούς οι κηδεμόνες. Φεύγαμε, την κοπανούσαμε
     25     απ’ το σχολείο. Μας έδιωχναν κιόλας. Μιά δόση που επισκέφτηκε το σχολείο ο επιθεωρητής, μας
            έστειλαν να πάμε στα σπίτια μας, για να μη φαινόμαστε τέτοια ασχετίλα που είχαμε και εκθέσουμε
            τους δασκάλους μας. Μα στο σπίτι δεν γυρίζαμε, γιατί τις τρώγαμε κι από κει. Έτσι μείναμε
            τούβλα, που λένε, ξύλα απελέκητα. Και βγήκαμε νωρίς στο κουρμπέτι4. Δεν είχαμε άλλη έξοδο.
                                                –3–                 M15/1/AYMGR/HP1/GRE/TZ0/XX

               Στην ουσία μας μεγάλωσε ο δρόμος. Εγώ με τον Αρίστο κάναμε ψευτοθελήματα στον
    30   μπακάλη και στον μανάβη και βοηθούσαμε και σε τίποτα φορτώματα, κι έτσι με το χαμαλίκι
         κονομούσαμε κάνα ψιλό. Αλλά δεν έφταναν αυτά για να χορτάσουμε τη μαύρη πείνα μας,
         την αχόρταγη, αφού το φαΐ στο σπίτι ήταν όλο ψωμί και μακαρόνια και πιο σπάνια κανένα αυγό,
         τίποτα ροβίθια ή φακές. Μακαρόνια με ψωμί, όχι με τυρί. Πού το κρέας και πού το ψάρι!
         Ήμασταν κι οι δυό ορφανοί από πατέρα. Και δεν είχαμε και γιαγιάδες, γιατί οι γιαγιάδες μας
    35   ήταν πεθαμένες από χρόνια. Εμένα η γιαγιά μου ήταν μιά ωραία και έξυπνη γριά απ’ το Προκόπι
         της Καππαδοκίας, που μιλούσε μισά τούρκικα, μισά ελληνικά, και τραγουδούσε μανεδάκια5, […]
         και μαζεύονταν οι πρόσφυγες απ’ τη γειτονιά στην αυλή για να την ακούσουν. Την πρόλαβα.
         Ο Αρίστος δεν είχε κι αυτός ούτε παππούδες ούτε μπαρμπάδες ούτε θειάδες κοντά του.
         Έτσι, λοιπόν, έρημα και απροστάτευτα, γιατί οι μανάδες μας ξενοδούλευαν, μεγαλώσαμε μέσα
    40   στους δρόμους και στις αλάνες.

                                                      Θωμάς Κοροβίνης, Ο γύρος του θανάτου (2010)



1
    Τούμπα: περιοχή της Θεσσαλονίκης
2
    ΑΛΑΝΑ: ανοιχτός και αδιαμόρφωτος χώρος
3
    μοβόρες: αιμοβόρες: πολύ σκληρές
4
    βγήκαμε […] στο κουρμπέτι: βγήκαμε στην κοινωνική και επαγγελματική ζωή,
    ίσως στην ανήθικη ζωή
5
    μανεδάκια: τούρκικα λυπητερά τραγούδια




                                                           Turn over / Tournez la page / Véase al dorso
                                                –4–                  M15/1/AYMGR/HP1/GRE/TZ0/XX

Κείμενο B


Μυρτώ Λεμού
Δεύτερη ευκαιρία στα παιδιά του δρόμου
ΤΗΣ ΕΥΗΣ ΣΑΛΤΟΥ




Έ
        ξω από το γραφείο της, ένα μικρό κορίτσι
        Ρομά, μαθήτρια της ΣΤ΄ Δημοτικού,
        την    περιμένει     με     ανυπομονησία.
        «Κυρία Μυρτώ, κοιτάξτε, πήρα βαθμούς
από το σχολείο» κι εκείνη στοργικά την επιβραβεύει
για την προσπάθεια και την παροτρύνει να
συνεχίσει το διάβασμα. Η σχέση που έχει η
Μυρτώ Λεμού με τα κοινωνικά αποκλεισμένα
παιδιά του δρόμου είναι μητέρας - παιδιού, μια
σχέση που κρατά από τις αρχές της δεκαετίας
του 1990.
   Κόρη του Έλληνα θεατρικού ηθοποιού,
σκηνοθέτη και θιασάρχη Αδαμάντιου Λεμού – από
τους πρώτους συνεργάτες του Κάρολου Κουν –
και της επίσης ηθοποιού και συγγραφέως Μαίρης
Γιατρά–Λεμού, έζησε τα παιδικά και νεανικά της
χρόνια … στο σανίδι. Οι συνεχείς μετακινήσεις
εξαιτίας των επαγγελματικών υποχρεώσεων
των γονιών της δεν έκαναν εύκολη τη ζωή της.
Είναι χαρακτηριστικό ότι άλλαξε συνολικά 18
σχολεία! Θυμάται ακόμη έντονα τις θεατρικές             Τρία χρόνια αργότερα, διηύθυνε στο Γκάζι
εικόνες: τη μία ημέρα έβλεπε τους γονείς της         ένα πρόγραμμα σεμιναρίων για δασκάλους όπου
να παίζουν τους βασιλιάδες στη σκηνή και την         γινόταν εκπαίδευση για τη διαφορετικότητα.
επόμενη τους ζητιάνους. Κι αυτές οι εικόνες είναι    «Άρχισα να γυρίζω στην περιοχή και διαπίστωσα
που την έκαναν να δει διαφορετικά τις μειονότητες.   πως τα παιδιά στους δρόμους είναι πολλά.
                                                     Στην οδό Κωνσταντινουπόλεως παιδιά καθάριζαν
ΣΠΟΥΔΕΣ ΣΤΙΣ ΗΠΑ. Τη δεκαετία του 1960               τα τζάμια των αυτοκινήτων, πωλούσαν
εγκαθίσταται με την οικογένειά της στις ΗΠΑ.         λουλούδια ή λαχεία. Τότε εργαζόμουν σε ένα
Αν και ο καημός του πατέρα της ήταν να ασχοληθεί     ισόγειο γραφείο. Κάποια από αυτά τα παιδιά με
και η ίδια με το θέατρο, ήταν κάτι που δεν της       κοιτούσαν από την τζαμαρία, τα έβαζα μέσα και
ταίριαζε. […] Έτσι αποφάσισε να σπουδάσει            τους έδινα να ζωγραφίσουν. Στην ερώτηση αν
στη Νέα Υόρκη κοινωνική λειτουργός, όπου             πηγαίνουν σχολείο, η απάντηση ήταν πάντα η ίδια.
ασχολήθηκε επαγγελματικά με τις μειονότητες.         Κανένα δεν είχε περάσει τη σχολική πόρτα», λέει.
Στην Αμερική παντρεύτηκε και απέκτησε δύο               Αυτό γινόταν καθημερινά και όσο περνούσαν οι
παιδιά και το 1987 πήρε την απόφαση να επιστρέψει    ημέρες ο αριθμός των περιθωριοποιημένων παιδιών
στην Ελλάδα.                                         που έμπαιναν στο γραφείο της όλο και αυξανόταν.
                                               –5–                   M15/1/AYMGR/HP1/GRE/TZ0/XX

Έτσι αποφάσισε με τους υπεύθυνους των               παρ’ όλο που το κράτος δεν υποστηρίζει έμπρακτα
σεμιναρίων να μεταφέρουν τα μαθήματα για τους       τέτοιες πρωτοβουλίες. Το 2008 ο τότε υπουργός
δασκάλους το απόγευμα και το πρωί να κάνουν         Υγείας Δημήτρης Αβραμόπουλος απένειμε στη
μάθημα στα παιδιά αυτά, τα περισσότερα από τα       ΜΚΟ το Βραβείο Καινοτομίας, ενώ μόλις πριν
οποία δεν ήξεραν ούτε πώς να κρατούν το μολύβι.     από έναν μήνα τιμήθηκε με το βραβείο «Νησίδες
Κάποια κατάφερε η κυρία Λεμού να τα γράψει στα      Ποιότητας 2013» από την Κίνηση Πολιτών για
σχολεία της περιοχής. «Κάθε φορά που πήγαινα        μια Ανοικτή Κοινωνία και το Σώμα Ελληνικού
ένα τέτοιο παιδί σε σχολείο, με κοιτούσαν λες και   Οδηγισμού.
τους πήγαινα ένα παιδί από τον Άρη».                   Τα παιδιά του μεροκάματου συνεχίζουν να είναι
   Το πρόγραμμα, στο πλαίσιο του οποίου             μια θλιβερή πραγματικότητα. Το πρωί σχολείο και
πραγματοποιούνταν τα σεμινάρια, σταμάτησε τρία      το βράδυ δουλειά. «Τα γράφουμε στο σχολείο και
χρόνια μετά. «Γιατί μας πέταξες στον δρόμο;»        από ’κει και πέρα παρακολουθούμε την πρόοδό
τη ρωτούσαν τα παιδιά. «Πήγα στον δήμο,             τους. Ήδη έχουμε στενή επαφή με 13 σχολεία
τη νομαρχία, τους έλεγα ότι πρέπει να κάνουμε       των περιοχών Μεταξουργείου, Κολωνού και
κάτι για τα παιδιά του δρόμου. Η απάντηση ήταν      Βοτανικού. Κα φέτος έχουμε 170 παιδιά γραμμένα
αρνητική. Το μόνο που ήθελα ήταν να τα βοηθήσω      στα σχολεία. Κι επειδή αυτοί οι μαθητές τις
να ενταχθούν στην κοινωνία». Έτσι, το 1997          περισσότερες φορές δεν μπορούν να βοηθηθούν
νοίκιασε μόνη της έναν χώρο 100 τ.μ. στον Κολωνό    στο σπίτι αναλαμβάνουμε την ενισχυτική τους
και δημιούργησε την εθελοντική ΜΚΟ* Κοινωνική       διδασκαλία. Κι’ όμως, το μόνο που θέλουν είναι
και Εκπαιδευτική Δράση, με βασικό σκοπό τα          επιβράβευση των προσπαθειών τους για να μην τα
παιδιά από τα φανάρια να πάνε στο σχολείο. Και      παρατήσουν».
η προσπάθειά της φαίνεται να αναγνωρίζεται –

                                                             Εύης Σάλτου, ΤΑ ΝΕΑ (Δεκέμβριος 2013)



* ΜΚΟ: Μη Κυβερνητική Οργάνωση




                                                            Turn over / Tournez la page / Véase al dorso
                                                    –6–                  M15/1/AYMGR/HP1/GRE/TZ0/XX

2.        Να αναλύσετε, να συγκρίνετε και να αντιπαραβάλετε τα δύο κείμενα. Στην ανάλυσή σας πρέπει
          να σχολιάσετε τις ομοιότητες και τις διαφορές ανάμεσα στα δύο κείμενα, τη σημασία του γενικού
          πλαισίου, το πιθανό αναγνωστικό κοινό, τον σκοπό, τη μορφή και τα εκφραστικά μέσα.

Κείμενο Γ

            Μαθήματα ελληνικών στην Ελλάδα στο Εργαστήρι Ελληνικής Γλώσσας και
            Πολιτισμού ΚΛΕΙΣ1




            Το σχολείο μας λειτουργεί στα Χανιά της Κρήτης καθ’ όλη τη διάρκεια του έτους.

            Το αποκλειστικό μας αντικείμενο είναι η διδασκαλία της ελληνικής γλώσσας σε ξένους μέσα
            από ομαδικά προγράμματα ή ιδιαίτερα μαθήματα.

            Τα προγράμματά μας συνοδεύονται από σειρά δραστηριοτήτων που στόχο έχουν την εξοικείωση
      5     των σπουδαστών με το ελληνικό γίγνεσθαι και τον ελληνικό πολιτισμό.

            Τα προγράμματά μας απευθύνονται:

            Α. Σε άτομα με μητρική γλώσσα διαφορετική από την ελληνική που

            έχουν επιλέξει την Ελλάδα ως τόπο διαμονής

            επισκέπτονται τακτικά τη χώρα

     10     ασχολούνται επαγγελματικά με την ελληνική γλώσσα (καθηγητές της νέας ή της αρχαίας
            ελληνικής σε σχολεία ή πανεπιστήμια του εξωτερικού, μεταφραστές, διερμηνείς,
            διπλωματικοί υπάλληλοι /λειτουργοί κ.ά.)

            κάθε άλλον ενδιαφερόμενο
                                                –7–                  M15/1/AYMGR/HP1/GRE/TZ0/XX

         Β. Σε Έλληνες ομογενείς

    15   για τους οποίους τα ελληνικά αποτελούν τη δεύτερη γλώσσα

         Τα προγράμματά μας διακρίνονται σε γενικά και ειδικά.
         Ενώ τα γενικά προγράμματα στοχεύουν στην εκμάθηση της γλώσσας σύμφωνα με τους στόχους
         και τη διαβάθμιση του Γενικού Ευρωπαϊκού Πλαισίου, τα ειδικά προγράμματα εστιάζουν σε
         ειδικές περιοχές της γλώσσας, σε ειδική θεματολογία ή σε συγκεκριμένες δεξιότητες,
    20   ανάλογα με το ειδικό ενδιαφέρον των συμμετεχόντων και προσφέρονται μετά από συνεννόηση.

         Ο ΧΩΡΟΣ ΜΑΣ

         Η έδρα μας βρίσκεται στην πόλη των Χανίων, σε ιδιόκτητες εγκαταστάσεις, σε μία από τις
         καλύτερες συνοικίες του σύγχρονου τμήματος της πόλης, την Αμπεριά, πολύ κοντά στην
         ιστορική και πανέμορφη συνοικία της Χαλέπας, πέντε λεπτά από την πολυσύχναστη πλατεία
    25   Ελευθερίας ή πλατεία Δικαστηρίων, όπως την λένε οι Χανιώτες.

         Το κτίριο που στεγαζόμαστε είναι μία μικρή εξοχική κατοικία του 19ου αιώνα, εμβαδού
         100 περίπου τεραγωνικών μέτρων, περιτριγυρισμένη από βεράντα, αυλή και κήπο, ενταγμένη
         σήμερα πλήρως στον αστικό ιστό των Χανίων και πρόσφατα ανακαινισμένη.

         Στο εσωτερικό του σπιτιού σύγχρονα διαμορφωμένο και διακοσμημένο, βρίσκουμε τις πλήρως
    30   εξοπλισμένες με οπτικοακουστικά μέσα και σύνδεση στο διαδίκτυο αίθουσες διδασκαλίας,
         το γραφείο και μικρή κουζίνα. […] Η παλιά κουζίνα του σπιτιού έχει διαμορφωθεί σε
         ημιυπαίθριο χώρο, για μάθημα ή μελέτη ή απλώς για ευχάριστες συγκεντρώσεις το καλοκαίρι.

         Στη γειτονιά βρίσκει κανείς ό,τι πιθανώς χρειαστεί: μανάβικο, φούρνος, σούπερ μάρκετ
         βρίσκονται σε απόσταση αναπνοής. Καφενεία, εστιατόρια, βιβλιοπωλεία, πιάτσα ταξί,
    35   τράπεζα και ΚΕΠ2 βρίσκονται στην πλατεία Δικαστηρίων λίγο πιο κάτω.

                                                                 www.kleis.gr/en/school (Ιούνιος 2014)



1
    ΚΛΕΙΣ: λόγια απόδοση της λέξης «κλειδί»
2
    ΚΕΠ: Κέντρο Εξυπηρέτησης Πολιτών




                                                            Turn over / Tournez la page / Véase al dorso
                                             –8–                 M15/1/AYMGR/HP1/GRE/TZ0/XX

Κείμενο Δ



            Η αρχαία Ελλάδα γοητεύει τους Γερμανούς μαθητές




       Απορημένοι παρακολουθούσαν οι φύλακες στην Αρχαία Αγορά χθες μια ομάδα ξένων μαθητών
       να ξεναγούνται με ευλάβεια στον χώρο και τρεις εξ αυτών εν συνεχεία να παίρνουν τον λόγο.
       «Μας παρουσίασαν τον μύθο του Θησέα και το ιστορικό του ναού του Ηφαίστου, θέματα που
       είχαν ήδη προετοιμάσει από πριν», εξηγεί σε άπταιστα ελληνικά ο Γερμανός καθηγητής αρχαίων
   5   ελληνικών στο γυμνάσιο Max Plank, Martin Biastoch. Φιλέλληνας ο ίδιος, επισκέπτεται δις
       τον χρόνο την Ελλάδα, ενώ σε τακτά διαστήματα οργανώνει εκπαιδευτικές εκδρομές με τους
       μαθητές του. Στη Γερμανία 14.000 μαθητές επιλέγουν να διδαχθούν τις λεγόμενες «νεκρές
       γλώσσες» σε γυμνάσιο και λύκειο. […] «Οι τάξεις των αρχαίων ελληνικών σήμερα είναι
       ισάριθμες με εκείνες των ιταλικών και των γαλλικών» λέει στην «Καθημερινή» ο καθηγητής στο
  10   Max Plank, όπου τα αρχαία ελληνικά διδάσκονται εδώ και 426 χρόνια.

       Η επιλογή, βέβαια, επηρεάζεται πολύ από το περιβάλλον των παιδιών, που μεγαλώνουν στο
       Gottingen, πόλη με μακρά παράδοση στις κλασικές σπουδές – οι γονείς πολλών έχουν μάθει και
       οι ίδιοι αρχαία ελληνικά. Η εκμάθηση των αρχαίων φαίνεται να μην τους τρομάζει. […]
       Ο δάσκαλός […] τους επισημαίνει: «σε δύο εβδομάδες μαθαίνουν το αρχαιοελληνικό αλφάβητο
  15   και σε ενάμισι χρόνο τη γραμματική». Η 4ωρη διδασκαλία των αρχαίων γίνεται δις την
       εβδομάδα. […] «Το βιβλίο εκμάθησης των αρχαίων είναι υποδειγματικά γραμμένο, χωρισμένο
       σε κεφάλαια «γεωγραφικά» και θεματολογικά κατανεμημένα, όπως τον Μινωικό Πολιτισμό,
       την Αρχαία Αθήνα». Με την ίδια λογική, άλλωστε, έχει οργανωθεί το εκπαιδευτικό ταξίδι, που
       συνεχίζεται στην Πελοπόννησο. Η θεματολογία του βιβλίου δεν περιορίζεται στο κλέος1 της
  20   Αθήνας, αλλά επεκτείνεται από την επίσκεψη του Αποστόλου Παύλου στην Αρχαία Κόρινθο […]
       έως και το μουσικό και πολιτικό έργο του Μίκη Θεοδωράκη.
                                                  –9–                  M15/1/AYMGR/HP1/GRE/TZ0/XX

         Είναι, όμως, η ελληνική μυθολογία που «συνεπαίρνει» τους μαθητές. «Η ιστορία του Ορφέα
         και της Ευρυδίκης με έχει αγγίξει πολύ», εξηγεί ο Frederik «εμπεριέχει το τραγικό στοιχείο στον
         απόλυτο βαθμό: ο ερωτευμένος φτάνει έως τον άλλο κόσμο για την αγαπημένη του, την οποία
    25   εντέλει χάνει εξαιτίας του έρωτά του. Είναι ενδεικτική της υψηλής τέχνης του story telling2 των
         προγόνων σας». […]

         «Είναι όλα έντονα»

         Η σύγχρονη Ελλάδα, που την έχουν γνωρίσει από τους τηλεοπτικούς τους δέκτες, εγείρει
         πλήθος συζητήσεων μεταξύ των εφήβων, που περίμεναν διαδηλώσεις, αλλά η Αθήνα τους
    30   υποδέχθηκε με νεροποντές! Ο όγκος των αρχαίων ναών, η ρυμοτομία της πόλης, το πλήθος
         των γκράφιτι και το δημιουργικό … χάος τράβηξαν την προσοχή των εφήβων. «Είναι όλα έντονα
         και ζωντανά: η κίνηση στους δρόμους, τα κορναρίσματα, οι φωνές. Στην αρχή μας σόκαρε,
         τώρα μας αρέσει» λέει η Inke. «Eίναι όμορφο που ένα δένδρο ξετρυπώνει αναπάντεχα στη
         μέση του δρόμου. Στη Γερμανία ακόμα και οι δενδροστοιχίες είναι αυστηρά κατανεμημένες».
    35   Τι λένε οι γονείς τους για όλα αυτά; «Δεν ανησυχούν, ζηλεύουν» απαντά αφοπλιστικά.

                                                                       www.kathimerini.gr (Ιούνιος 2014)



1
    κλέος: δόξα		
2
    story telling: αφήγηση ιστοριών
