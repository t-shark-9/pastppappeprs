m15/1/AXITA/SP1/ITA/TZ0/XX




Italian A: literature – Standard level – Paper 1
Italien A : littérature – Niveau moyen – Épreuve 1
Italiano A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 – 0111
     4 pages/páginas                                      © International Baccalaureate Organization 2015
                                                     –2–                       m15/1/AXITA/SP1/ITA/TZ0/XX

Scrivi un’analisi letteraria guidata di un solo passo. Nella tua risposta devi affrontare entrambe le
domande guida.

1.

                 Nella camera di Carlino le finestre erano spalancate, tutte e due; e dalle ampie
          aperture entrava una luce allegra, sfacciatella, che frugava per ogni angolo, dal pavimento
          al soffitto. Le pareti, quasi nude e bianche, rifrangevano i raggi del sole nella crudezza di un
          mattino splendido.
      5          Il giovinotto era giunto la sera prima, alto, impersonito, con un principio di baffi sul labbro
          superiore, con un cappellino a cencio, verdone, posato sull’occhio sinistro, e un tutto insieme
          così cambiato, così diverso dal Carlino solito, che in famiglia ne restarono tutti impressionati.
                 Era partito rozzo, impacciato ne’ suoi abiti mal fatti; non sapeva pettinarsi, aveva le mani
          mal curate, faceva ancora il ragazzaccio, il monello che giuoca in mezzo alla strada.
     10          Dieci mesi erano bastati a trasformarlo, troppo, forse, perché il signor Caccia vedendolo
          non aveva mancato di aggrottare le sopracciglia; e a questo segno infallibile di burrasca,
          era successa una vera burrasca di motti acerbi e di rimproveri, quando lo studente dovette
          confessare che in due esami non era riuscito.
                 Ma lassù, nella gaiezza della sua camera aperta, nel disordine della valigia sfatta, di tanti
     15   oggetti vecchi ritrovati, di tanti nuovi ai quali bisognava trovare un posto, Carlino non ricordava
          più la sfuriata paterna.
                 Rideva, appoggiato colle spalle al muro, fumando mezzo sigaro, intanto che Teresina
          levava la biancheria dalla valigia.
                 La piena luce li illuminava entrambi, fratello e sorella, facendo risaltare la lieve
     20   somiglianza che avevano nell’ovale della faccia, nel colore dei capelli, nella statura; giovani tutti
          e due e sani, ma già differenti nell’espressione della vita interna.
                 Gli occhi di Teresina, malinconici e dolci, cercavano lo sguardo vivace del fratello,
          scendendo poi con una curiosità ingenua lungo le guance, su quei piccoli baffi, nella linea del
          collo forte e muscoloso. Gli si avvicinò toccandogli col rovescio della mano la gota, presso
     25   l’orecchio, dove spuntava una lanuggine bruna, e disse, ridendo: “Com’è morbida!” Poi gli
          rimase accanto, aspirando l’odore dello sigaro che gli usciva dalle labbra, beata, finché presa
          da una vertigine di tenerezza lo baciò improvvisamente nell’angolo della bocca.
                 Egli la respinse, dolcemente, più dolcemente d’una volta, dandole una palmatina sulla
          guancia.
     30          E poi le chiese a bruciapelo:
                 – Hai l’amante, tu?
                 La fanciulla divenne rossa rossa, protestando, dicendo no, no, due o tre volte di seguito.
                 – Si vede.
                 Carlino non disse altro; andò a mettersi alla finestra, cacciando in alto le nuvolette di
     35   fumo e seguendole collo sguardo, ora aperto ora socchiuso, come nella ricerca di memorie
          varie e piacevoli.
                 Teresina toglieva dalla valigia le camicie, ammirandone il candore azzurrino e l’insaldatura
          lucente.
                 – Io non le so stirare così.
     40          – Pur troppo – soggiunse Carlino senza voltarsi.
                 – Qui però manca un bottone, e i colletti sono sfilacciati. Chi ha cura della tua biancheria?
                 – La mia padrona di casa.
                 – Veh, i polsini di lana rossa che ti ho fatto io! sono ancora nuovi; non li hai portati?
                 – No, di sicuro.
     45          Teresina, mortificata, replicò:
                 – L’anno passato li portavi…
                 – Oh! l’anno passato, l’anno passato…
                                                          –3–                        m15/1/AXITA/SP1/ITA/TZ0/XX

                    – Soffrivi tanto il freddo alle mani.
                    – Non lo soffro più.
   50               – E i calzerotti di filugello*… intatti anche questi…
                    – Prova, tu, a mettere dei calzerotti di filugello, tutto a nodi, grosso come lo spago, prova
              tu a metterli, dentro a un paio di scarpe strette…
                    – Ah! Se porti le scarpe strette… […]
                    La fanciulla stette zitta, continuando a levare abiti dalla valigia, spiegandoli sul letto e sulle
   55         sedie per far perdere le cattive pieghe.

                                                                                               Neera, Teresa (1886)



* filugello: filato grezzo, ottenuto da bozzoli sfarfallati e altri cascami non buoni per
  trarne seta


        (a)      Individua e commenta i segni, espliciti o appena accennati, dell’evoluzione della personalità
                 di Carlino e della sua esperienza di vita.

        (b)      Analizza le tecniche e gli artifizi narrativi attraverso i quali viene rappresentato il mutato
                 rapporto tra Carlino e la sorella Teresina.




                                                                   Turn over / Tournez la page / Véase al dorso
                                                     –4–                         m15/1/AXITA/SP1/ITA/TZ0/XX

2.

                                        Le rondini non vengono più

                               Rondini, dove siete? È primavera,
                             Rondini! È il tempo. Ed è già sul finire,
                             Rondini, e non si sa che sia di voi!

                                L’ultimo aprile anche tornaste ch’era
                         5   Già tardi. Il noto canto udii venire
                             Di sorpresa. Più non l’ho udito poi.

                                Siete dunque voi morte ad una ad una,
                             Rondini della nostra fanciullezza.
                             Che l’aria è muta, e quando albeggia e imbruna
                       10    Più non canta con voi, com’era avvezza?

                               Quel canto spesso mi soleva a forza
                             Svegliare innanzi dì con le sue prove.
                             Egli era il primo, e non avea compagno.

                               E come fa la gemma da la scorza
                       15    Rompea, dentro passando il cor fin dove
                             Parola mai né riso giunge o lagno.

                                Ora è scomparso. A la memoria in fondo
                             Come le cose sta che son finite
                             Per sempre. Altre gentili cose al mondo
                       20    Mi sovviene che son così sparite.

                                                                          Luisa Anzoletti, Canti dell’ora (1914)


     (a)   Analizza la struttura e individua il tema centrale della poesia, spiegando la relazione che
           intercorre fra essi, e mostra come la poesia venga acquisendo, nel suo sviluppo, un senso
           più vasto e universale.

     (b)   Individua e discuti gli artifizi metrici e stilistici più significativi usati dall’autrice e commentane
           l’efficacia nell’evidenziare e rafforzare il significato della poesia.
