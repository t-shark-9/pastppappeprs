M15/1/AXCAT/SP1/CAT/TZ0/XX




Catalan A: literature – Standard level – Paper 1
Catalan A : littérature – Niveau moyen – Épreuve 1
Catalán A: literatura – Nivel medio – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

1 hour 30 minutes / 1 heure 30 minutes / 1 hora 30 minutos


Instructions to candidates
 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




                                                                                              2215 – 0035
     3 pages/páginas                                      © International Baccalaureate Organization 2015
                                                           –2–                     M15/1/AXCAT/SP1/CAT/TZ0/XX

Escrigui el comentari literari guiat de només un dels textos següents. A la seva resposta cal que
desenvolupi les dues preguntes d’orientació.

1.

                        La Dolores ha convençut la Victòria d’anar a la perruqueria. Ha esbrinat que la dona es
                tenyeix els cabells amb un líquid negre, que fa regalims i sembla laca xinesa, xarolada i falsa.
                Però no li ho ha dit, perquè la dona presumeix de no tenir ni una cana, amb seixanta anys fets.
                La mires, la donota, i et preguntes quina mena de ressort pot fer que, entre tantes capes de
      5         lletjor, s’hi amagui un bri de presumpció. Potser quan ens mirem al mirall hi veiem el nostre
                rostre amorosit per l’estima ferotge que ens tenim a nosaltres mateixos.
                        Li ha dit, per convèncer-la, que aquells cabells tibants cap endarrere no s’estilen, que la
                fan més gran, que a la seva perruqueria fan unes permanents suaus i vellutades com camps de
                blat batuts pel vent.
     10                 –I, de passada, et podrien tenyir. No perquè ho necessitis, eh? Sinó perquè un negre
                que no sigui tan fosc no fa les faccions tan dures.
                        La dona té les puntes de la boca caigudes, desconfiança i menyspreu per les coses poc
                naturals que la gent es posa a sobre, i la timidesa de ser estudiada i abillada per noietes vanes
                i desconegudes i per miralls grossos i ben il•luminats que no perdonen res. Però es deixa
     15         vèncer, i en Quim obeeix el gest de la noia de no burxar la Victòria, però les acomiada amb
                un somriure de qui s’engull rialles. És la mofa, i la Victòria fa constar que hi va per fer callar
                aquella mocosa pesada que no la deixa viure, i, tot dient-ho, no pot evitar d’enrojolar-se.
                        El Vulgar ha crescut força, i està ben educat. Encara és un cadell juganer, però té seny.
                Més que les persones. Sap com s’ha de tractar la mestressa, l’amo i la criada, i no s’equivoca
     20         mai. Ara s’aguanta les ganes de jugar, perquè a casa només són en Quim i ell, i jeu a la catifa,
                als peus de l’amo, quietó com un gos vell, tot i que remena la cua veloçment.
                        En Quim ni el mira. Però quan es posa a parlar en veu alta, el cadell alça el cap i atén.
                És del color de la crema torrada, i les taques, com ha passat amb les pigues de la Dolores,
                s’han esclarissat. La punta de la cua la té blanca i, el morro, negre. Els ulls, fosquíssims i amb
     25         una humitat lluent, com dues grans gotes d’aigua negra. Quan en Quim s’aixeca, el gos li va
                al darrere. Allà on el mena l’amo, però, al gos li sembla que està prohibit d’anar-hi, i s’amaga
                rere les seves cames.
                        En Quim ha entrat a l’habitació de la Dolores. Fa dies que hi rumia. Sent el desig de
                mirar-ho tot, d’escorcollar els racons, de saber què guarda i què hi amaga. No pot tenir secrets.
     30         No en pot tenir. No pot. No. I un diari? No ho creu pas. I una carta? Ca, ho sabria.
                Un secret. Una traïció.
                        I hi ha també el plaer, el plaer d’olorar roba, d’acariciar teixits, de palpar cadenes i
                penjolls, la polsereta de pedres del seu aniversari, l’elèctrica transparència de les mitges, la
                flonjor del moaré dels seus jerseis, el perfum del maquillatge, la fragància del xampú…
     35                 Vulgar el mira fer, inquiet, i no remena la cua ni s’atreveix a entrar del tot. Aquell recinte
                és de la mestressa. Ha vist entrar de nits a l’amo, i ha amagat el cap entre les potes, perquè
                intueix que hi ha alguna cosa que es vulnera en aquell entrar clandestí en la cambra d’una
                altra persona. No és com quan la Victòria hi entra a netejar. Hi ha el pecat. Un gos sap més
                bé què és un pecat que la majoria dels humans.

                                                                             Isabel-Clara Simó, La salvatge (1993)


      (a)          Quins són els elements que identifiquen aquest text amb una situació domèstica?

          (b)      Quines són les parts d’aquest text que ens fan pensar en l’esbiaixament de la perspectiva
                   del narrador?
                                                  –3–                     M15/1/AXCAT/SP1/CAT/TZ0/XX

2.

                                    Oració de la paraula catalana

                                 Senyor, que del càstig bíblic
                                 de la diversitat
                                 ens has fet una joia tan pura
                                 com el parlar de cada u:
                            5    posa una mica de dolçura
                                 en la paraula que llancem encesa
                                 sobre el germà
                                 i a voltes havem mesa
                                 damunt ton Nom, Senyor,
                           10    que és tot fresc d’un rou d’humanitat
                                 y té la serenor
                                 de la primera paraula.
                                 Dóna’ns temor de tot parlar de faula;
                                 guia’ns el seny, però també el mot
                           15    que és lleu com un batec
                                 d’ala d’ocell,
                                 però fereix com un esguard de dona.
                                 Fes, oh Senyor!, nostra paraula bona.
                                 Dóna’ns el goig de dir-la,
                           20    enc que sia barbotejant;
                                 que tal com Vós ens la donàreu
                                 és la música més dolça i el cant
                                 que ens torna humils i bons,
                                 perquè té gust de mare.
                           25    Fes, oh Senyor!, nostra paraula clara.

                                                           Joaquim Folguera, Poesies completes (1951*)



* 1951: aquest poema es va publicar el 1951, 32 anys després de la mort del poeta.


     (a)   Com es pot interpretar el contrast entre el to d’aquest poema i el seu contingut politic?

     (b)   Quines són les imatges que donen color i textura emocional a la descripció de la
           llengua catalana?
