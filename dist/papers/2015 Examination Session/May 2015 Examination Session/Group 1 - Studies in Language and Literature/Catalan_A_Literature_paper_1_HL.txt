M15/1/AXCAT/HP1/CAT/TZ0/XX




Catalan A: literature – Higher level – Paper 1
Catalan A : littérature – Niveau supérieur – Épreuve 1
Catalán A: literatura – Nivel superior – Prueba 1

Friday 8 May 2015 (afternoon)
Vendredi 8 mai 2015 (après-midi)
Viernes 8 de mayo de 2015 (tarde)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

Instructions destinées aux candidats
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est de [20 points].

Instrucciones para los alumnos
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




                                                                                             2215 – 0033
     3 pages/páginas                                     © International Baccalaureate Organization 2015
                                                      –2–                     M15/1/AXCAT/HP1/CAT/TZ0/XX

Escrigui el comentari literari d’un dels textos següents:

1.

                                                     L’home d’avui

                  En Cinto i la dona tocaven totes les tecles, encara que de sonar bé, ni una… Ella se’n
          feia un fart i ell anava com una baldufa, però no escarmentava:
                  –Me n’ocuparé jo. No et preocupis, ja t’ho faré…
                  Tot això li robava més temps que el que es dedicava a les coses que havien de fer
      5   bullir l’olla. En Cinto era així i prou. No podia fer-hi més. Sempre estava a punt de convidar un
          amic a dinar i com que la muller volia fer-ho tot per quedar bé, encara s’enredaven més; menys
          diners i més deutes; més mals de ventre.
                  Si en parlaven, les consideracions eren taxatives: l’època en tenia la culpa:
                  –Som uns inadaptats. Amb la nostra edat, aquest córrer i aquest patir ens rebentaran el
     10   cor. El temps és el culpable.
                  I el temps i el cor el varen trair i va venir la sotragada.
                  Els metges, els amics, els veïns, tots li anaven amb allò d’ “agafa-t’ho bé, no t’hi
          encaparris, si no pots pagar que s’arreglin, si la feina no està el dia convingut que tornin, no hi
          ha res que s’esperi tant com la feina”. Això li ho deia tothom però en Cinto ho veia tot de gairell.
     15   Patia més, no menjava, no dormia, fins no somreia i cridava amb els sis petits de casa seva.
                  A còpia d’anys es va avesar a anar amb l’ai al cor, fins que un dia –maleïda hora– va
          heretar milions. Va poder pagar-ho tot i es va trobar sense maldecaps i sense deutes. Tots li
          feien la gara-gara.
                  Tanmateix l’emoció de no poder passar per un carrer per por, ja no hi era. Si no dormia,
     20   ja no podia pensar en com s’ho faria, l’endemà, per a resoldre això o allò. Els seus amics
          d’abans, com que tenia diners, el tractaven diferentment; no eren de la mateixa manera…
                  A en Cinto els diners heretats d’aquell oncle que feia parallamps a Amèrica i que ell no va
          conèixer mai li haurien tret la vida.
                  Es va tornar un home que no sentia cap emoció, perquè per a ell les emocions eren
     25   solament les d’estar pelat; s’hi havia acostumat. Va arribar a maleir l’herència i un dia en va fer
          donació als desvalguts.
                  Va tornar a començar amb els deutes, a sofrir, a ésser ell mateix. Ja no es treuria més
          les cabòries del damunt i esperaria el dia del traspàs convençut que els seus creditors tindrien
          un record més punyent d’ell que no pas si moria ric. No era feliç –tampoc no ho havia estat
     30   quan no devia res– però l’angoixa el feia moure. Tornava a treballar i demanava diners per a
          tapar un forat i fer-ne un de més gros. Els seus fills, sense diners, varen ser més eixerits que si
          els ho hagués donat tot mastegat; s’ho varen guanyar a pols, i ell, el dia que feia bones i podia
          pagar una mica, sentia un plaer que havia enyorat.
                  El temps actual ha creat una figura d’home especial: l’home de l’angoixa, l’intranquil.
     35   Li dóna relleu el que abans l’hauria esborrat. Avui, un que paga al comptat, que té diners, és un
          qualsevol, un com molts, amb televisió i batí.
                  Per a viure cal la intranquil•litat, la pilota bancària, estar sempre a punt de tenir l’infart,
          esperar que et paguin i que no ho facin, haver de pagar tu i no poder, perdre el somriure i fer
          una ganyota forçada. Cal fer-se veure –convidar quan no tens diners per anar a plaça, és
     40   excitant. Per a viure feliç, s’ha d’enganyar i enganyar-te tu mateix. Ser com els que poden no
          val pas la pena; són uns infeliços, no saben què és l’emoció.

                                                                     Lluís Terricabres i Molera, Contes (1985)
                               –3–                   M15/1/AXCAT/HP1/CAT/TZ0/XX

2.

                  Assaig de càntic en el temple

          Oh, què cansat estic de la meva
          covarda, vella, tan salvatge terra,
          i com m’agradaria d’allunyar-me’n,
          nord enllà,
     5    on diuen que la gent és neta
          i noble, culta, rica, lliure,
          desvetllada i feliç!
          Aleshores, a la congregació, els germans dirien
          desaprovant: “Com l’ocell que deixa el niu,
     10   així l’home que se’n va del seu indret”,
          mentre jo, ja ben lluny, em riuria
          de la llei i de l’antiga saviesa
          d’aquest meu àrid poble.
          Però no he de seguir mai el meu somni
     15   i em quedaré aquí fins a la mort.
          Car sóc també molt covard i salvatge
          i estimo a més amb un
          desesperat dolor
          aquesta meva pobra,
     20   bruta, trista, dissortada pàtria.

                                         Salvador Espriu, El caminant i el mur (1954)
