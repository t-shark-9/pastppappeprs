N10/1/A1SIS/SP1/SSW/TZ0/XX




       88100271


SISWATI A1 – STANDARD LEVEL – PAPER 1
SISWATI A1 – NIVEAU MOYEN – ÉPREUVE 1
SISWATI A1 – NIVEL MEDIO – PRUEBA 1

Friday 5 November 2010 (afternoon)
Vendredi 5 novembre 2010 (après-midi)
Viernes 5 de noviembre de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




8810-0271                                                                                   3 pages/páginas
                                                             © International Baccalaureate Organization 2010
                                                    –2–                  N10/1/A1SIS/SP1/SSW/TZ0/XX

Phendvula umbuto ube munye kulelelandzelako.

1.

                   “Kodvwa Lenhle bewubindzeleni nalendzaba lengaka sikhatsi lesingaka?” kubuta Welile,
            solo abonakala kutsi lendzaba ihle ingakholakali kahle lapha kuye. Wabatjela ngabo bonkhe
            bumatima bakhe Lenhle asho nekusho kutsi kukanengi etama kubhobosa lelitfumba lebe lisolo
            limfutsela, kodvwa-ke ngaso sonkhe sikhatsi make wakhe bekangamniki litfuba lekukhuluma
      5     ngoba ungumuntfu lohlala amatasatasa. Wabatjela kutsi angafa fi, uma nje angake etame
            kukhipha lesifuba sakhe.
                   “Watsi uma nje ngingatikhandza sengishiywe yinyanga kuyawumele sihambisise
            siyowutfola lusito kulabo labanelikhono lekususa lesikhubekiso.” Kusho Lenhle asahlengetela
            tinyembeti.
     10            Batsi uma bambuta kutsi Johane bese ati yini kutsi sekonakele, wabatjela kutsi akati
            kodvwa-ke bese abone ingucuko ebudlelwaneni babo naloyise lomusha, Johane. Wabatjela Lenhle
            kutsi sewubhoke ngekutsi amsole, amtsetsisele nemphutsa langakhanyi kahle, njengekutsi nje
            umsola kutsi sewunesingani.
                   “Labangani nje bangani bami… mine… singani,” washo tahushuka tilandzelana ngatimbili
     15     futsi tinyembeti.
                   Wabatjela Lenhle bangani bakhe kutsi lokunye lokubuhlungu ngiko nje kutsi onkhe malanga
            uma abuya esikolweni ubhekana nebumatima bekutsi avele amphocelele kutsi alale naye,
            atsi angacedza bese ubuyela emsebentini Johane. Loko-ke kwakungulobangela wekutsi unina
            angakwati kusibamba lesingani sakhe kulobugebengu baso. Uma sebabuya emsebentini boJohane
     20     newakakhe bekaye angasoli nekusola NaboLenhle kutsi lowakakhe bekake weta lapha ekhaya,
            watisita watisita, waphindze wesula umlomo. NaboLenhle bekacabanga kutsi ngukhona babuya
            kwekucala solo bahambe ekuseni.
                   “Pho yena akasebenti yini kani?” kubuta Welile.
                   “Iyasebenta lemphisi, mane nje, inenhlanhla yekusebenta kahle. Yehla yenyuka ngemoto
     25     yenkapane itsengisa ngemakhathaloki, noma nini, noma kuphi lapho ifuna khona” kusho
            Lenhle, abonakala kahle kutsi lomoya waboGugu wekusukuma, atifune, ayekele kuphe kukhala,
            naye sewuyamngena.
                   “Lijabhane! Lisela! Umtsakatsi!” kusho Gugu aphefumulela etulu.

                                                                         Z. Motsa, Khulumani Sive (1991)


      – Kusetjentiswa kwelulwimi kunamphumela muni kulendzatjana?

      – Imibono nemivo ibekeke kanjani kulendzatjana?

      – Budlelwane emkhatsini webalingisi buvetwe ngendlela lekholwakala kangakanani?




8810-0271
                                                –3–                 N10/1/A1SIS/SP1/SSW/TZ0/XX

2.

                                       Mbali yami nginemona

                        Wabamuhle mbali yami letsandzekako,
                        Mbali yami lenjengembali lengiyitsandzako,
                        Ngikubuka ngikubuke ngeneliswe nguwe kuphela,
                        Ngikubuka ngive ngifikelwa ngumona ngawe mbali
                    5   Lapho ngikubon’ uzulelwa tiphepho netivunguvungu
                        Nalapho timphisi nemankentjane atidlisa satjanyana
                        Dvute nalaph’ uhlume khona mbali letsandzekako.

                        Mbali yami, ungikhanga ngikhashane ngebuhle bakho,
                        Ngidvonswe ngemakh’ akho lamnandzi ladvudvuta
                   10   Umphefumulo wami njalo nje nangabe ngiwahogela.

                        Mbali yami, ngidliwa ngumona nesikhwele ngawe
                        Lapho ngibona tinyosi netimvemvane seloku
                        Tikuvakashela njalo ngaphandle kwemvume yami.

                        Ngidliwa ngumona lapho kulala tintfuli,
                   15   Ngidliwa ngumona lapho ngibona timvula tikudzindza,
                        Ngidliwa ngumona lapho ngibona linye licembe lakho
                        Likhombisa kungatfokoti nekungajabuli ebusweni,
                        Ngidliwa ngumona lapho ngikubona imimoya yelive
                        Ikunyakatisa untengantenga kancane ngesizotsa
                   20   Ngobe kimi kwasengatsi naw’ uyakujabulela loko.

                                                                  J. J. Thwala, Inhlabamkhosi (1991)


      – Sonkondlo uyiveta njani infto labhala ngayo?

      – Yini imizwa levuswa ngulenkondlo?

      – Ase ubeke ngendzawo letsatfwa nguSonkondlo kulolokwenteka kulenkondlo.

      – Ase ubeke mayelana nempumela nekusetjentiswa kwelulwimi kulenkondlo.




8810-0271
