M10/2/A2SWE/SP1/SWE/TZ0/XX




       22102067


SWEDISH A2 – STANDARD LEVEL – PAPER 1
SUÉDOIS A2 – NIVEAU MOYEN – ÉPREUVE 1
SUECO A2 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

   Do not open this examination paper until instructed to do so.
   Section A consists of two passages for comparative commentary.
   Section B consists of two passages for comparative commentary.
   Choose either Section A or Section B. Write one comparative commentary.
   It is not compulsory for you to respond directly to the guiding questions provided. However,
    you may use them if you wish.

INSTRUCTIONS DESTINÉES AUX CANDIDATS

   N’ouvrez pas cette épreuve avant d’y être autorisé(e).
   La section A comporte deux passages à commenter.
   La section B comporte deux passages à commenter.
   Choisissez soit la section A, soit la section B. Écrivez un commentaire comparatif.
   Vous n’êtes pas obligé(e) de répondre directement aux questions d’orientation fournies.
    Vous pouvez toutefois les utiliser si vous le souhaitez.

INSTRUCCIONES PARA LOS ALUMNOS

   No abra esta prueba hasta que se lo autoricen.
   En la Sección A hay dos fragmentos para comentar.
   En la Sección B hay dos fragmentos para comentar.
   Elija la Sección A o la Sección B. Escriba un comentario comparativo.
   No es obligatorio responder directamente a las preguntas de orientación que se incluyen,
    pero puede utilizarlas si lo desea.




2210-2067                                                                                   5 pages/páginas
                                                             © International Baccalaureate Organization 2010
                                                       –2–                 M10/2/A2SWE/SP1/SWE/TZ0/XX

Välj del A eller del B

                                                      DEL A

Analysera och jämför följande texter.
Diskutera likheter och olikheter mellan texterna och deras tema/n. Kommentera därvid författarnas sätt
att använda sådana element som struktur, stämning, bilder och andra stilistiska grepp för att få fram det
de vill förmedla med texten. Det är inte obligatoriskt för dig att svara direkt på de vägledande frågorna.
Emellertid är det lämpligt att använda dem som utgångspunkt för din jämförande analys.

Text 1

                   – Tommen, Tommen, lockade Monna och sprang lite undan, just så långt att hon var
            inom räckhåll. Tommen var inte bortskämd med lekkamrater, han knyckte till och slängde sig
            över gräsmattan, Nettis silkesmatta, Tommen flög av och an mellan flickorna, skällde uppsluppet
            och nafsade dem i tårna. Plötsligt var hela världen full av skratt och förvirring, Netti stod där
     5      med kopplet i handen.
                   – Akta pionerna! ropade hon när jakten gick runt husknuten, busken darrade till och ett par
            grenar knäcktes. – Akta!
                   Men de varken hörde eller såg. Nu var det Tommen som flög först, tittade sig om och satte
            iväg med flaxande öron, av och an mellan grinden och trappan.
   10              – Akta mina löjtnantshjärtan! ropade Netti. Hennes ömtåliga hjärtan som stod för nära
            grinden, man måste öppna och stänga den med största försiktighet, de kunde slitas från sina tunna
            stänglar.
                   Vad skulle hon göra? Vad kunde de ta sig till? Det var inte bara det att gräsmattan blev
            nertrampad och att hennes blommor var livrädda. Det var nånting mycket värre: de var barn.
   15       Netti hade haft sitt bankfönster mitt emot en skola, hon hade sett barn vimla därutanför, barn i alla
            åldrar och storlekar, hon hade sett lärare gå ut och in och aldrig kunnat begripa hur de frivilligt
            gav sig i kast med sådana oberäkneliga varelser. Själv hade hon gått i krokar och omvägar för
            att slippa möta skocken. Barn, vad var det för nånting? Ett slags ofärdiga vuxna som ännu inte
            lärt sig hur mänskor ska vara mot mänskor. Larmade och skrek och kunde springa omkull en.
   20       Vem vet vad de kunde hitta på.
                   Netti trodde inte alls på barns oskyldiga uppsyn. Det fanns lugnare ting att umgås med,
            små levande ting, och det hade hon äntligen fått. Hur skulle hon bli kvitt de där båda?

                                                                  Solveig von Schoultz, ur Lilla Lyckan (1991)




2210-2067
                                                        –3–                   M10/2/A2SWE/SP1/SWE/TZ0/XX

Text 2

                                                Det gåtfulla folket

            Barn är ett folk och dom bor i ett främmande land, detta land är ett regn och en pöl
            Över den pölen går pojkarnas båtar ibland, och dom glider så fint utan köl
            Där går en flicka, som samlar på stenar, hon har en miljon
            Kungen av träd sitter stilla bland grenar i trädkungens tron
     5      Där går en pojke som skrattar åt snö
            Där går en flicka som gjorde en ö av femton kuddar
            Där går en pojke och allting blir glass som han snuddar
            Alla är barn och dom tillhör det gåtfulla folket.

            Barn är ett folk och dom bor i ett främmande land, detta land är en äng och en vind
   10       Där finner kanske en pojke ett nytt Samarkand och far bort på en svängande grind
            Där går en flicka, som sjunger om kottar, själv äger hon två
            Där vid ett plank står en pojke och klottrar att jorden är blå
            Där går en pojke som blev indian
            Där går kungen av skugga runt stan och skuggar bovar
   15       Där fann en flicka en festlig grimas som hon provar
            Alla är barn och dom tillhör det gåtfulla folket.

            Barn är ett folk och dom bor i ett främmande land, detta land är en gård och ett skjul
            Där sker det farliga tågöverfallet ibland vackra kvällar när månen är gul
            Där går en pojke och gissar på bilar, själv vinner han jämt
   20       Fåglarnas sånger i olika stilar är magiska skämt
            Där blir en värdelös sak till en skatt
            Där blir sängar till fartyg en natt och går till månen
            Där finns det riken som ingen av oss tar ifrån dem
            Alla är barn, och dom tillhör det gåtfulla folket.

                                                                       Beppe Wolgers, ur Djur som inte… (1956)



         – Hur skiljer sig attityden till barn i de två texterna?

      – Hur får textförfattarna fram denna?

      – Hur skiljer sig romantexten från sångtexten i upplägg och struktur?




2210-2067                                                           Turn over / Tournez la page / Véase al dorso
                                                         –4–                   M10/2/A2SWE/SP1/SWE/TZ0/XX

                                                        DEL B

Analysera och jämför följande texter.
Diskutera likheter och olikheter mellan texterna och deras tema/n. Kommentera därvid författarnas sätt
att använda sådana element som struktur, stämning, bilder och andra stilistiska grepp för att få fram det
de vill förmedla med texten. Det är inte obligatoriskt för dig att svara direkt på de vägledande frågorna.
Emellertid är det lämpligt att använda dem som utgångspunkt för din jämförande analys.

Text 3

                  ”Ida, kom nu!”
                  Hon stänger av datorn och springer ut till mamma som står färdig och väntar i hallen.
            Mamma har scarf i håret idag, precis som Ida ibland. Det ser fånigt ut, liksom flickaktigt, men det
            gör inget. Bara mamma är glad.
     5            De tar tåget till landet. Ingen av dem vet var man ska gå av – de har aldrig åkt till
            skogen förut, men de hoppar av vid en station som är långt utanför stan.
                  Allting blir fel. De hittar inte skogen utan hamnar på en väg mitt ute i ingenstans där det kör
            en massa bilar. Så de får gå efter varandra längs vägkanten medan bilarna susar förbi. ”Gud vad vi
            är misslyckade!” skriker mamma genom motorbullret. Ida skrattar.
   10             Till slut hittar de i alla fall något som liknar landet. Det är åkrar med kor på och de kliver
            över stängsel och går genom hagar för att nå skogen som de kan se långt där borta. Mamma säger
            inte mycket. Hon andas bara djupa andetag och kliver rakt i koskiten med sina opraktiska skor. Det
            känns nästan som om de är blyga för varandra fast de träffas varje dag.
                  Det finns så mycket som hon skulle vilja fråga mamma om. Om varför allting blev som det
   15       blev med pappa och varför de skaffade Ida egentligen, hur det var tänkt från början. Och om vad
            som hände sedan, när mamma började ta tabletterna: klarade hon inte av att vara ensam? Eller var
            det Ida som var för jobbig? Men hon frågar inte. Allt känns så okomplicerat just nu.
                  De närmar sig en hage där det går hästar, stora hästar som Ida vill se mer av. De blir stående
            utanför staketet. Hon följer hästarnas rörelser, blir alldeles uppslukad.
   20             ”Tänk att jag red när jag var liten. Det känns längesen det.” Ida tittar förvånat på mamma.
            Det här har hon aldrig hört.
                  ”Vadå? Red du?”
                  ”Ja, jag var sommarbarn under några år.” Mammas blick ligger på hästarna. ”Som en
            sommarkatt”, tillägger hon med ett skratt och vänder sig mot Ida.
   25             ”Vadå sommarbarn?”
                  ”Ja, jag hade någon slags kontaktfamilj på landet, jag vet inte varför. För att mamma och
            pappa skulle kunna vila kanske. För att dom inte orkade med mej. Eller så var det bara så att de
            tyckte att jag skulle få komma från stan.”
                  ”Så du kunde rida?”
   30             Mamma ler stolt. ”Ja, det kunde jag.” Mamma tittar nyfiket på Ida. ”Så du skulle vilja rida?
            Det visste jag inte. Då tycker jag att du ska göra det. Du får be pappa om pengar bara. Lova att du
            gör det?”
                  ”Ja… kanske”, säger Ida.
                  De fortsätter att gå. Hittar skogen och kliver omkring där ett tag. Snart blir det blött i skorna
   35       och de börjar längta hem. Innan de hittat tillbaka till vägen har det blivit mörkt. De har inte ätit något
            på massor av timmar – det är klart att ingen tänkte på matsäck. Ändå känns det inte eländigt och fel.
            Ida tar mammas hand. Mamma tittar på henne, överraskad, men hon kramar handen tillbaka.

                                                          Sara Kadefors, ur Sandor/slash/Ida (adapterad) (2006)

2210-2067
                                                       –5–                 M10/2/A2SWE/SP1/SWE/TZ0/XX

Text 4

                                      Bilister trivs bäst i öppna landskap

                  Det är inte bara Ulf Lundell som trivs bäst i öppna landskap. Samma tycks gälla för de flesta
            av oss när vi sätter oss bakom ratten.
                  Enligt en undersökning vid Statens väg- och transportforskningsinstitut (VTI) kör vi säkrast
            när vi har åkrar och ängar vid sidan av vägen.
     5            Forskarna testade ett antal bilister i en körsimulator där de körde en viss sträcka i tre olika
            landskapstyper: åker, skog och blandad terräng. Efter testet fick personerna också fylla i en enkät
            om sina upplevelser.
                  De flesta uppgav att de kände sig lugnare i öppna landskap. Körtestet avslöjade att
            de visserligen ökade farten när de hade friare sikt, men att de också höll längre avstånd till
   10       mötande bilar.
                  – Det finns undersökningar som faktiskt visar att det sker färre olyckor i öppen terräng.
            Det kan nog i hög grad bero på en lugnare sinnesstämning. Vid körning i skog upplevs skogskanten
            som otäck och då kör man längre ut på vägen, vilket ökar riskerna vid möte, säger Hans Antonsson
            vid VTI.
   15             Vad är då lösningen? Hugga bort all skog längs vägarna?
                  – Det går självklart inte. Men vi skulle säkert kunna rensa mer av det sly som växer upp
            nära vägkanterna.

                                                           ur Allt om motor: http://www.alltommotor.se (2008)



      – Hur påverkar naturen människorna i de två texterna? Vad betyder den för dem?

      – Hur beskriver de två texterna detta?

      – Hur skiljer sig presentationen av ”personerna” i de två texterna?




2210-2067
