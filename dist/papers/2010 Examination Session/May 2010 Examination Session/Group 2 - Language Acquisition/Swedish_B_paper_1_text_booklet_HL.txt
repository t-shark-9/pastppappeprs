M10/2/ABSWE/HP1/SWE/TZ0/XX/T




       22102394


SWEDISH B – HIGHER LEVEL – PAPER 1
SUÉDOIS B – NIVEAU SUPÉRIEUR – ÉPREUVE 1
SUECO B – NIVEL SUPERIOR – PRUEBA 1

Friday 21 May 2010 (afternoon)
Vendredi 21 mai 2010 (après-midi)
Viernes 21 de mayo de 2010 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for Paper 1.
• Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’Épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la Prueba 1.
• Conteste todas las preguntas en el cuaderno de preguntas y respuestas.




2210-2394                                                                                       6 pages/páginas
                                                                 © International Baccalaureate Organization 2010
                                               –2–              M10/2/ABSWE/HP1/SWE/TZ0/XX/T

TEXT A


                         Sunt och Gott

       Festmiddag för
       lättviktare
       KYCKLING MED ROSTADE
       GRÖNSAKER OCH RÖDVINSSÅS

       4 personer
       Tid: 30 minuter + 30 minuter i ugnen
                                                   GÖR SÅ HÄR
   5   420 kalorier
                                              25   1. Sätt ugnen på 200 º. Pensla kycklinglåren
       Allt kan bakas samtidigt i ugnen.
                                                   med grillolja och krydda. Lägg dem i en
                                                   ugnsfast form. Ugnsbaka dem i 30 min tills de
       1 kycklinglår à 125 g
                                                   är genomstekta. Vänd dem efter halva tiden.
       4 msk honungsgrillolja
       salt, peppar
                                                   2. Skala pumpa och palsternacka, skär dem
 10    400 g pumpa
                                              30   i små tärningar. Skala och hacka löken.
       200 g palsternacka
                                                   Skala vitlöken. Blanda pumpa, palsternacka,
       1 gul lök
                                                   lök och vitlök i en ugnsfast form. Ringla över
       4 vitlöksklyftor
                                                   olja och vitt vin. Krydda. Rör så att allt blandas.
       2 msk olivolja
                                                   Ugnsbaka i 200 º ca 20 min. Tärna äpplena
 15    12 dl vitt vin
                                              35   under tiden.
       2 äpplen
       6 kvistar salvia
                                                   3. Tillsätt äpple och salvia och ugnsbaka i
                                                   ytterligare 10 min.
       RÖDVINSSÅS
       2 dl rödvin
                                                   4. Häll rödvin och buljong i en kastrull. Låt
 20    2 dl hönsbuljong
                                                   det koka upp och koka ihop i 5 min. Rör ner
       2–3 msk balsamvinäger
                                              40   balsamvinäger och gelé. Smaka av och
       2 msk vinbärsgelé
                                                   krydda. Ringla såsen på en tallrik. Lägg en
       salt, peppar
                                                   hög ugnsbakade grönsaker mitt på tallriken
                                                   och kycklingen ovanpå.




2210-2394
                                            –3–             M10/2/ABSWE/HP1/SWE/TZ0/XX/T

       CHOKLADMOUSSE                            GÖR SÅ HÄR
 45    MED FRUKT
                                                1. Blötlägg gelatinet i kallt vatten i 5 min.
       4 personer                               Bryt chokladen i bitar och lägg den med
       Tid: 30 minuter + 1 timme i kylen        grädden i en rostfri skål. Ställ den i vattenbad
                                           65   tills chokladen smält.
       282 kalorier
                                                2. Ta upp gelatinbladet och rör ner det i den
       1 gelatinblad                            varma chokladgrädden. Tillsätt äggulan och
 50    40 g mörk choklad                        rör om. Låt svalna.
       1 dl mellangrädde
       1 äggula                                 3. Vispa äggvitan styv tillsammans med
       1 äggvita                           70   sockret. Vänd ner den i chokladkrämen.
       2 msk socker                             Fördela i espressokoppar eller formar. Ställ
                                                dem i kylen 1 tim.
 55    FRUKTER
       50 g hallon                              4. Servera chokladmoussen        med    frukten
       2 passionsfrukter                        vackert upplagd omkring.
       4 melonklyftor
       4 rullrån
 60    citronmeliss




                                                          Ingmari Roug, Matmagasinet nr 12 2008




2210-2394                                           Turn over / Tournez la page / Véase al dorso
                                                  –4–               M10/2/ABSWE/HP1/SWE/TZ0/XX/T

TEXT B

                                      MINA DRÖMMARS STAD

        Medan de vandrade hemåt var Maja bubblande fylld av upplevelserna.   Fingrarna snurrade i
 karamellstruten och hon glömde bjuda Henning.  Tänk vad karlarna hade slagits!  Och vad flickan hade
 sprattlat!  Vilken fin huvudduk serveringsflickan hade haft!  Och vilket liv det var i staden!
        Jag tycker om det, sa hon.  Jag vill mycket hellre vara här än hemma.  Jag vill inte följa med hem
 i vår.
        Skulle Henning stanna?
        Ja visst, han hade ju inget hem som väntade.  Han berättade för henne om sin tid hos mjölnaren,
 om modern som dött i koleran och fadern som han aldrig känt.  Men Maja lyssnade inte, det var inte
 Hennings förflutna hon var intresserad av utan sin egen framtid.
        Det är mycket roligare i stan, sa hon och log sitt barnsliga leende.  Mycket, mycket roligare.
        Men nu försvann larm och ljus, de oändliga planken och de mörka fälten tog vid.  Det var långt
 mellan lyktorna som lyste svagt ur natten, här ute fanns bara de gamla rovoljelamporna.  Henning ledde
 Maja och försökte undvika vattensamlingarna och de djupa hjulspåren.
        När det blev som mörkast stannade Maja plötsligt och slog armarna omkring Henning.  Och han
 trycktes in i ett svällande mjukt mörker, hon fanns runt omkring honom, överallt.  Kände hennes läppar
 hala av flott och fjuniga av pudersocker söka sig över hans ansikte, doften av karameller, hennes våta,
 breda mun över hans.
        Jag vill stanna med dig i stan, Henning, flåsade hon.  Du måste låta mig stanna!
        Ja ja, svarade han fast han inte förstod hur det skulle kunna ske, fast han velat ropa nej.
        Du låter mig väl? frågade hon och sköt honom litet ifrån sig för att söka hans ögon i mörkret.
        Men jag kan ju inte gifta mig, jag är för ung, försökte han.
        Du vill inte, sa hon trumpet och började gå igen.
        Han svarade inte men gick efter, ifatt henne.
        Akta dig för vattenpölen! sa han hastigt och drog henne åt sidan.
        Nu lyste ljusen från varvschefens bostad, de hade inte långt kvar till fabriken.
        Svaga ljus glödde ur träkåkarna som hängde på berget ovanför.
        Du vill inte! sa hon igen.  Ingen vill!
        Nej, han ville nog inte.  Men han ville vara snäll mot Maja, tyckte om henne.  Därför tog han
 försiktigt hennes knubbiga hand, smekte den hastigt, sa: Jo, jag vill.
        Säkert? frågade hon.
        Han nickade allvarligt.
        Bra, sa Maja och travade vidare.
        Han hade varit rädd för att hon skulle kyssa honom igen, kanske dra upp honom i backen ovanför
 vägen.  Men hon fortsatte hemåt.  De nickade åt portvakten och gick över gården.  Där bad Maja att
 Henning skulle vänta och vakta medan hon besökte hemlighuset.  Han satte sig på stentrappan och såg
 ut över tunnor och fat som han skulle rulla kommande dagar och undrade hur han skulle klara av att
 också rulla Maja mot den framtid som han drömt så mycket om.
        När hon kom ur mörkret tog hon honom i hand och sa godnatt och gick sedan ensam uppför trappan.
        Runt honom stod stanken av stearin men ändå kände han fortfarande doften av karamell och
 nybakat bröd.  Hans läppar var ömma och kändes otrevligt flottiga.  Medan han gick genom trappans
 mörka tunnel torkade han munnen gång på gång och oroade sig för natten då han säkert skulle drömma
 om Maja.

                                                     Per Anders Fogelström, Mina drömmars stad, 1960


2210-2394
                                                  –5–              M10/2/ABSWE/HP1/SWE/TZ0/XX/T

TEXT C

                                   D e badar i sv e n ska

       I Sverige sätter en del föräldrar med ambitioner sina barn i en
       engelskspråkig skola. I Esbo hamnar de i svenskt ”språkbad”.

       Det är tyst och stilla när svenskläraren Aila Mäkelä går igenom svenska
       verbtempus i ”språkbadsklassen” 5B på Westendinpuiston koulu i Esbo
  5    utanför Helsingfors.
       – Många av barnen på den här skolan har akademikerföräldrar som
       känner till fördelarna med att vara tvåspråkig, eller till och med
       flerspråkig, säger Aila Mäkelä.

       Att gå i språkbadsklass innebär att undervisningen till största delen sker på ett annat språk
 10    än elevernas förstaspråk. Eleverna undervisas i exempelvis matematik och biologi på svenska.
       Att gå i språkbadsklass är frivilligt för dem som har finska som sitt förstaspråk och som
       annars naturligt inte kommer i kontakt med svenska.
       Språkbadsprogrammet bygger på antagandet att andraspråksinlärningen sker effektivast när
       språket används i praktiken. Efter ett tag minskar dock mängden svenska. Skolan har sex
 15    språkbadsklasser, och en av dem är 5B.
       Orsakerna till att barnen i 5B går i språkbad är att de har kusiner i Sverige, och att de säger
       att det är lättare att lära sig andra språk om man har svenska vid sidan av finskan.
       På lektionerna talar läraren uteslutande ”språkbadsspråket” men förstår också barnens
       modersmål.
 20    – Det är väldigt viktigt att läraren behärskar målspråket bra och känner till nyanserna i språket.
       Och inte minst kulturen. För att göra det är det nog nödvändigt att ha bott ett tag i landet,
       säger Aila Mäkelä.
       Elevernas resultat är goda.
       – När språkbadseleverna lämnar skolan har de goda språkkunskaper, större språklig
 25    medvetenhet och god insikt i den svenskspråkiga kulturen, jämfört med elever som har fått
       traditionell undervisning, säger Janne Kontio, lärarstudent vid Göteborgs universitet som har
       intervjuat språkbadslärare i Helsingfors och språkbadslärarstudenter i Vasa/Kajana.
       Men allt är inte frid och fröjd. Hans studie visar att språkbadslärarna i Helsingfors har lite
       eller ingen utbildning i hur man lär ut svenska till barn med finska som förstaspråk i en
 30    praktisk situation.
       – Det finns också tendenser att språkbadet i Finland utestänger elever med annat eller
       ytterligare förstaspråk än finska.
       Många skolor har som krav att båda föräldrarna ska var enspråkigt finsktalande. Det utesluter
       till exempel barn med en pappa som talar franska och en mamma som talar finska.
 35    Språkbadsmodellen har spritt sig snabbt i Finland. Bristen på lärare är emellertid stor, och
       vissa skolor i södra Finland har tvingats begränsa antalet språkbadselever på grund av detta.
       Språkbad
       Språkbadet har sitt ursprung i Kanada, där det utvecklades på 1960-talet för att
       engelskspråkiga barn skulle lära sig franska. Det har sedan spridit sig till bland annat Italien,
 40    Spanien, Tyskland, Estland, Sverige och förstås Finland. I Finland startade språkbad 1987 i Vasa.

                                                               Maria Löfstedt, Språktidningen, juni 2008

2210-2394                                                  Turn over / Tournez la page / Véase al dorso
                                                      –6–                M10/2/ABSWE/HP1/SWE/TZ0/XX/T

TEXT D


                                SÅ FARLIGT ÄR DET ATT SMS:A
                          Om du sms:ar löper du 23 gånger högre risk att krocka och 93 procent av
                          alla upphinnande olyckor bakifrån beror på att föraren tittar bort. Just nu
                          pågår två stora svenska studier om problematiken där totalt 148 bilisters
                          beteende granskas.

 Vi pratar i telefon, sms:ar, mejlar och fipplar med skivor i bilstereon. Dessutom försöker vi köra utan att
 krocka. Om detta handlade en stor trafiksäkerhetskonferens som hölls på Chalmers i Göteborg i veckan.
 – Grunden är att det är olagligt och omoraliskt att vara distraherad, men vi som har ansvar måste räkna in
 människan som om hon var ständigt distraherad. Om vi utgår från att människan alltid gör det som är lagligt
 och moraliskt har vi inte mycket till trafiksäkerhet, säger Claes Tingvall, trafiksäkerhetsdirektör på Vägverket.
 På konferensen presenterades en stor amerikansk studie där man under en längre tid har filmat folks
 körbeteende. Resultatet visar att risken för en krock är 23 gånger större om man sms:ar samtidigt som
 man kör och att 93 procent av alla olyckor bakifrån har en grund i att föraren tittar bort i några sekunder,
 exempelvis för att slå in ett telefonnummer.

 I Sverige pågår två stora undersökningar om distraktion. I den ena filmas förarna i 18 bilar under ett halvår,
 i den andra studien kör 130 bilister med kameror i fordonen under ett år.
 Ingen studie har hittills kunnat hitta några större negativa effekter av att prata i mobiltelefon medan man
 kör. Tvärtom har en undersökning på lastbilschaufförer i USA visat att telefonpratande gör dem mer
 uppmärksamma på vägarna.
 – Det man påstår är att det inte är farligt. Däremot är det tydligt att när du knappar är dina ögon borta från
 vägen, det är det som är det farliga och som kräver motåtgärder.
 Motåtgärderna är bland annat mitträcken, som Vägverket arbetat länge med och tekniska lösningar i bilarna
 som varnar när föraren tappar koncentrationen på vägen.
 Anne Bollin, forskare vid Statens väg- och transportinstitut:
 – Den amerikanska studien visar liknande resultat som våra. Vi har mätt mental belastning och när man kör
 i stadstrafik är man redan väldigt belastad, håller man dessutom på med mobilen, då har man klara problem
 med koncentrationen.

 I USA diskuteras att förbjuda ungdomar från att använda mobiler i bilen, men något sådant förslag finns
 inte i Sverige.
 – Det har varit förbjudet att vara distraherad sedan 1926. Det här är inte övervakningsbart, då är det bättre
 att säga att om något händer kan du bli lagförd, säger Claes Tingvall.
 – Ofta rusar känslorna iväg för krav på skärpta lagar men forskningen är relativt begränsad, i stället tror jag
 att vi ska inrikta oss på tekniken, precis som vi gjort när det gäller alkolås, säger Thomas Carlson, mediechef
 på NTF.
 Han efterlyser att taxibolag och andra yrkesförare ska gå före och reglera mobilanvändandet i bilarna.
 – Med framtidens teknik kan man tänka sig att bilen varnar om hastigheten ökar när man pratar i telefonen,
 att bilen kan göra en inbromsning eller sidoförflyttning.


                                        Mikael Bondesson, Emma Löfgren, Dagens Nyheter, 3 oktober 2009




2210-2394
