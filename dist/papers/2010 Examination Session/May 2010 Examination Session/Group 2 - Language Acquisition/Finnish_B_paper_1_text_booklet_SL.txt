M10/2/ABFIN/SP1/FIN/TZ0/XX/T




       22102259


FINNISH B – STANDARD LEVEL – PAPER 1
FINNOIS B – NIVEAU MOYEN – ÉPREUVE 1
FINÉS B – NIVEL MEDIO – PRUEBA 1

Friday 21 May 2010 (afternoon)
Vendredi 21 mai 2010 (après-midi)
Viernes 21 de mayo de 2010 (tarde)

1 h 30 m


TEXT BOOKLET – INSTRUCTIONS TO CANDIDATES
 Do not open this booklet until instructed to do so.
 This booklet contains all of the texts required for Paper 1.
 Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
 N’ouvrez pas ce livret avant d’y être autorisé(e).
 Ce livret contient tous les textes nécessaires à l’Épreuve 1.
 Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
 No abra este cuaderno hasta que se lo autoricen.
 Este cuaderno contiene todos los textos para la Prueba 1.
 Conteste todas las preguntas en el cuaderno de preguntas y respuestas.




2210-2259                                                                                       7 pages/páginas
                                                                 © International Baccalaureate Organization 2010
                                                –2–               M10/2/ABFIN/SP1/FIN/TZ0/XX/T

TEKSTI A


            Varusmiehet taistelevat raasteentiellä kasviksista




  Hedelmien ja vihannesten syöminen ennen palvelukseen astumista vuoden 2007 saapumiserissä




Kainuussa taisteltiin sodan aikana Raatteentiellä, mutta nykypolvi taistelee raasteentiellä.
Kainuun prikaatissa ja Panssariprikaatissa on aloitettu näyttävä Kasvissota-kampanja, jolla yritetään
muokata nuorten miesten asenteita myötämieliseksi hedelmille ja vihanneksille. Kampanjan toivotaan
pysäyttävän varusmiesten lihomisen ja heijastuvan myös fyysiseen kuntoon.

“Liian moni varusmies pitää kyselytutkimuksemme mukaan vihanneksia naisten ja pupujen ruokana”,
sanoo erikoistutkija Piia Jallinoja Terveyden ja hyvinvoinnin laitokselta.

Suuret julisteet Kainuun prikaatin ruokalan seinällä suostuttelevat nuoria tarttumaan rohkeasti
raasteisiin. Korkeajännitys-sarjakuvaa muistuttavassa pöytämainoksessa kerrotaan puolestaan,
että elimistössä käydään joka päivä sotaa kropan vihollisten voittamiseksi. Tarvitset järeitä aseita,
laita lautaselle kasviksia puoli kiloa päivässä, varusmiehiä neuvotaan.




2210-2259
                                                 –3–                M10/2/ABFIN/SP1/FIN/TZ0/XX/T

Nälkäiset varusmiehet Harri Holkkola ja Mika Kirsikka-aho kauhovat lautaset täyteen chili con carnea
Kainuun prikaatin ruokalassa. Sen sijaan kaali-kurkku-kurpitsasalaatti jää miehiltä ottamatta.
“Ei maistunut tällä kertaa. Joskus syön salaattia”, Holkkola sanoo. Vain kolmasosa varusmiehistä näytti
maanantaina syövän pääruoan ohella salaattia.

“Hirveästi olisi vihannesten syönnissä parantamisen varaa. Sehän näkyi jo ennen palvelukseen astumista
aiemmalle ikäluokalle tehdyssä kyselyssä 2007 ”, sanoo toimitusjohtaja Riikka Seppälä Kotimaiset
kasvikset ry:stä. Hän kertoo, että 12 ikävuoteen saakka tytöt ja pojat syövät hedelmiä ja vihanneksia
suunnilleen yhtä paljon. “Murrosiän kynnyksillä vihannesten syönti romahtaa poikien kohdalla
radikaalisti”, Seppälä ihmettelee.

Jallinoja korostaa, että nuoria miehiä ei voi tätimäisin keinoin pakottaa uusiin ravintotottumuksiin.
“Toivomme, että entistä useampi rohkenisi tehdä oman valinnan kasvisten suuntaan.”

Vuonna   2007     aloitettu  Varusmiesten    ravitsemustutkimus     on     nyt     tarjonta-  ja
asennemuokkausvaiheessa. Aiempaa kevyemmät vaihtoehdot kuten hiivaleipäjauhoon leivotut
pannukakut tai vähäenergiset munkit ovat ilmestyneet ruokalaan ja sotilaskotiin. “Vuoden lopulla
näemme, miten kampanja on vaikuttanut varusmiehiin”, Jallinoja kertoo.

                                                                 Helsingin Sanomat, 10. maaliskuuta 2009




2210-2259                                                Turn over / Tournez la page / Véase al dorso
                                                   –4–                 M10/2/ABFIN/SP1/FIN/TZ0/XX/T

TEKSTI B




                Vuoden radioääni kehtaa sanoa
                             ”Ei minua hävetä oikeastaan mikään, edes radiossa”, heittää Vuoden
                             radiojuontajaksi valittu suorasanainen NRJ:n Aamupojat-ohjelman
                             Renne Korppila.

                             Korppila ja hänen juontajaparinsa Anssi Honkanen palkittiin
        5                    RadioMedian eli RAB Finland Oy:n ja Suomen Radioiden Liitto
                             ry:n perinteisessä alan palkintogaalassa hotelli Kämpissä. Voiton
                             perusteluiksi RadioMedian toimitusjohtaja Stefan Möller mainitsee,
            että Vuoden radiojuontaja on yllätyksellinen, innovatiivinen, mitään häpeämätön ja laittaa
            itsensä likoon.

      10    Korppila, Aamupojat-lähetyksen tatuoidumpi puolisko, todellakin laittaa itsensä likoon
            viikon jokaisena aamuna. Ei pelkästään siksi, että hän herää töihin jo aamuneljältä.
            Hän tietää myös, miltä tuntuu brasilialainen vahaus tai nakujuoksu Lauttasaaren ympäri,
            työn nimissä.

            ”Silloin kun seisoin alasti lumihangessa kuulijoiden vuoksi, mietin mitä ihmettä oikein
       15   teen. Mutta häpeäminen ei johdu siitä, mitä tekee, vaan siitä, miten asioihin suhtautuu.”

            Satiiria vääntävä juontajapari laatii haastattelujen ja sketsien lisäksi myös
            laulunsanoja musiikkiin. Parivaljakon viimekesäinen, kieli poskessa tehty, Beibi älä
            vonkaa -kappale voitti vuoden parhaan äänituotannon palkinnon.               Netissä jo
            400 000 kertaa ladattu ralli on pyörinyt tiskijukkien levylautasilla niin Suomessa kuin
      20    Las Palmasissakin.

            Vuoden radiojuontaja -palkinto yllätti voittajat. ”Olemme tehneet tätä ohjelmaa vasta
            puolitoista vuotta. Olin odottanut voittoa joku päivä, mutta että näin pian.” Voitosta tuli
            tunne, että nyt on tehty jotain oikein. ”Ainahan sitä miettii, naurattavatko meidän jutut
            muitakin kuin meitä. Siinä vaiheessa kun luulee tietävänsä kaiken, voi mennä hautaan
      25    makaamaan.”

            Radiojuontajaksi Korppila päätyi Laajasalon kristillisen opiston radiolinjan kautta.
            ”Opiskelun jälkeen menin työharjoitteluun NRJ-radioon. Luulin kyllä silloin, että en
            minä voi oikeasti töihin mihinkään radioon päästä.”

            Nyt Lapin pojan ärsyttävän ihanaan ääneen heräävät sadat tuhannet suomalaiset
      30    radiokuuntelijat viikossa. Tämä toimittaja sanoo sen, mitä muut haluaisivat, mutta
            eivät kehtaa. Juontajan työ onkin Korppilalle ihmisten viihdyttämisen ohella asioiden
            kyseenalaistamista ja sopivassa määrin ärsyttämistä.




2210-2259
                                                   –5–                 M10/2/ABFIN/SP1/FIN/TZ0/XX/T




            ”Yritän möläytellä asioita, jotka herättäisivät keskustelua. Kuuntelijoitten stimulointi ja
            provosointi on tärkeämpää kuin paijaaminen ja selkään taputtelu.”

      35    Juontaja tunnetaan kärkevästä sanailustaan, [ – X – ] hänen huumorinsa
            on joskus purevaakin. Sanailusta osansa ovat saaneet niin idolit, missit
            [ – 16 – ] poliitikotkin. Mutta Korppila on usein myös kiusattujen
            puolustaja. ”Usko tai älä, olen myös empaattinen. Jotkut ihmiskohtalot
            koskettavat minua paljonkin, [ – 17 – ] en ehkä sitä näytäkään.”

      40    Korppilan salaisuus lienee [ – 18 – ] kyky nauraa itselleen. ”Olen itsekäs, kovat arvot
            omaava, ylimielinen egoisti. Huonoja puolia minussa ei sitten olekaan.”




                                                                 Helsingin Sanomat, 17. helmikuuta 2009




2210-2259                                                   Turn over / Tournez la page / Véase al dorso
                                                      –6–                  M10/2/ABFIN/SP1/FIN/TZ0/XX/T

TEKSTI C


                                        Julkkis ja pelkkis
                                  Puolet suomalaisnuorista haaveilee julkkiksen urasta. Sana urahan on
                                  tässä tapauksessa vahvasti liioiteltu, sillä valtaosa julkkiksista vain
                                  käväisee palstoilla, ruudussa ja lööpeissä. Kyseessä siis on modernisti
                                  sanottuna pätkätyö.      Säälittävän monen instant-julkkiksen osaksi
   5                              tulee notkua jo ensi kuussa, tai parhaassa tapauksessa ensi vuonna,
                                  pelkkiksenä baaritiskillä, eikä kukaan enää muista, että hän oli kerran
                                  Miss Mämmi tai voitti Idols-kisan Naantalin karsinnan. Sellaista on
                                  julkisuus: armotonta.

        Totta kai puhun kokemuksesta, yli kolmenkymmenen vuoden kokemuksella. Julkisuus hymyilee
  10    ja puree samalla suulla, ja huulet vaihtuvat hampaiksi heti kun tilaisuus tulee: kun teet virheen,
        kun makaat tappion maku suussa maassa. Julkisuuteen voi helposti myös sairastua. Niin käy
        etenkin sellaisille, joilla ei ole muuta tietoa ja taitoa kaupata kuin itsensä. Ilman julkisuutta heiltä
        katoaa sekä leipä että itsevarmuus. Se on paha paikka, niin paha, että olet valmis mihin tahansa
        saadaksesi edes pienen siivun julkisuuden mannaa. Miss Mämmi voi aina riisuutua, jos paikat
  15    ovat yhä siinä kunnossa, että kelpaavat jollekin lehdelle. Elleivät ole, hän voi ottaa rintoihin lisää
        silikonia ja esitellä niitä koko kansalle; siinä sivussa hän voi sitten ilmoittaa haluavansa oman
        tv-shown. Jos hänelle taas käy tosi hyvä tuuri, hän voi myös julistautua jonkin jääkiekkoilijan tai
        jalkapalloilijan salarakkaaksi, mistä riittää puheenaihetta ja salamavaloa ainakin pariksi viikoksi.
        Jos ei ole tarjolla uutta suhdetta tai eroa, muuttuu nopeasti tylsäksi ja putoaa julkisuuspelistä pois.
  20    Niin se käy.

        Tämä halu ”olla joku” eli julkkis hinnalla millä hyvänsä on luonnollinen jatke sille
        amerikanisoitumiselle, joka meitä on jo pitkään piinannut. Talouspuolella optiot ja kvartaalitalous
        ovat samaa hulluutta, palmujen istuttamista jängälle. Kauhuskenaarion mukaan kansa koostuukin
        pian kourallisesta optiomiljönäärejä ja parista miljoonasta entisestä ja nykyisestä julkkiksesta,
  25    mutta kunnon timpuria ja putkimiestä et löydä mistään isollakaan rahalla.

        Miten käy sitten tavallisen ihmisen? Mitä tekee tavis, pelkkis? Istuuko hän tuvan nurkassa
        kaljapullo kourassa säälittelemässä itseään ja hokee, että ”mitäs minusta, minä olen vaan
        tällainen tavallinen ihminen”? Tavallisen ihmisen ongelmahan on tavallisuuteen sairastuminen.
        Hokemalla itselleen, että on vain tavallinen, kieltää ja mitätöi itsensä. Tavallista ihmistä ei
  30    nimittäin, luojan kiitos, ole olemassa. On vain erilaisia, ainutlaatuisia ihmisiä.

        Julkisuudessa piilee sellainen vaara, että siinä menettää juuri sen oikean minuutensa ja alkaa
        keimailla julkisuudelle, muuttua sen ehtojen mukaiseksi. Siksi suosittelen jokaiselle, joka joutuu
        sen kanssa vähänkin enemmän tekemisiin pientä testiä:
               Kykenetkö [ – 26 – ]?

  35    Varmuuden vuoksi tunnustan, että usein nautin julkisuudesta.             Mutta olen myös oppinut,
        kuinka tärkeää on säännöllisesti harjoittaa julkisuusselibaattia.

                                                            Tommy Tabermann, Perhonen paidan alla (2006)

2210-2259
                                                           –7–                    M10/2/ABFIN/SP1/FIN/TZ0/XX/T

TEKSTI D

                                      Suklaan terveysvaikutukset yllättivät

Herkkusuiden suosikin flavonoidit marjojen ja hedelmien rinnalla

Suklaan syömisestä ei tarvitse enää potea huonoa omatuntoa, sillä sen terveysvaikutukset on nyt tieteellisesti
todistettu. Mitä tummempaa suklaa on, sitä enemmän se sisältää sydämelle hyvää tekeviä flavonoideja.
Miksi suklaa valittiin tutkimuksen kohteeksi, ja saako sitä syödä nyt estottomasti?

Suklaan on perinteisesti uskottu parantavan sydänsuruja. Uskomuksen vahvistukseksi on myös tieteellistä näyttöä,
sillä suklaasta on löydetty mielialaan vaikuttavia aineita.

– Suklaa sisältää teobromiinia, kofeiinia ja muita yhdisteitä, jotka vaikuttavat aivojen välittäjäaineisiin. Välittäjäaineet
puolestaan säätelevät mielialaa, kertoo Helsingin yliopiston elintarvikekemian dosentti Marina Heinonen, jolle
suklaan vaikutukset ovat tuttuja.

Suomen Akatemian rahoittamassa tutkimusohjelmassa selvitetään ravinnon vaikutusta terveyteen.
Esimerkiksi flavonoideja sisältävien ruokien, kuten suklaan, uskotaan parantavan sydänterveyttä.

– Olemme olleet hyvin kiinnostuneita esimerkiksi sipulista, omenasta, marjoista, punaviinistä ja
teestä. Nyt suklaa on tuore ja kiinnostava tutkimuksen kohde. Sitä on tutkittu Suomessa vähän
ennenkin, ja Kuopion yliopistossa tehdyssä väitöskirjassa todettiin tumman suklaan vaikuttavan
edullisesti kolesteroliarvoihin.

Suklaan sisältämät flavonoidit ovat kasvikunnan puolustajayhdisteitä, joita kasvit kehittävät suojellakseen itseään
kasviksia syöviä eläimiä vastaan. Flavonoideja on kaakaopavuissa ja siten etenkin tummassa suklaassa, joka voidaan
yhdistää sydämen ja verisuonten hyvinvointiin.

– Suklaatutkimuksessa on mitattu verisuonten virtaavuutta. Koehenkilöiden avulla on todettu että kun ihminen
syö suklaata, virtaavuus paranee, ja siten verisuonet laajenevat, Heinonen sanoo.

Flavonoideja sisältävien elintarvikkeiden vaikutuksista sydän- ja verisuoniterveyteen on juuri julkaistu laaja analyysi.
Englantilaisten tutkijoiden kokoamaa julkaisua varten käytiin läpi 133 eri puolilla maailmaa tehtyä tutkimusta,
jotka käsittelivät flavonoideja.

               – Olisimme mielellämme nähneet, että marjat, sipulit, ja omenat olisivat nousseet tutkimuksessa
               esille. Tuloksissa osoitettiin kuitenkin, että suklaan ja soijan sisältämät flavonoidit ovat merkityksellisiä
               terveyden kannalta.

               Vaikka suklaan terveydelliset vaikutukset onkin todettu tieteellisesti, sitä ei kuitenkaan kannata ryhtyä
               popsimaan estottomasti. Elintarvikekemian dosentti Marina Heinonen muistuttaa, että terveydelle
               positiiviset vaikutukset löytyvät nimenomaan tummasta eivätkä vaaleasta suklaasta.

– Suklaata ei kannata noin vain ryhtyä syömään uskoen sen parantavan terveyttä. Näissä tutkimuksissa on vertailtu
eroja tumman ja vaalean suklaan välillä, eli kaakaon merkitys on korostunut. Pitää muistaa myös se, että suklaa
sisältää 40 prosenttia rasvaa ja aika paljon sokeria.

Ravinnosta tuotetaan jatkuvasti uutta tutkimustietoa, joka on myös tavallisen kansalaisen saatavilla monesta
lähteestä. Hakusanoja käyttämällä tietoa saa helposti.

– Internetissä luotettavia lähteitä ovat viranomaistahojen kuten Kansanterveyslaitoksen ylläpitämät sivut tai
esimerkiksi Finfoodin sivusto.

                                                                                                            www.tietysti.fi



2210-2259
