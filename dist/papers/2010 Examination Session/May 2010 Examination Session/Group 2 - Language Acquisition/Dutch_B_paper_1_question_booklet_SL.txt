M10/2/ABDUT/SP1/DUT/TZ0/XX/T




       22102235


DUTCH B – STANDARD LEVEL – PAPER 1
NÉERLANDAIS B – NIVEAU MOYEN – ÉPREUVE 1
NEERLANDÉS B – NIVEL MEDIO – PRUEBA 1

Friday 21 May 2010 (afternoon)
Vendredi 21 mai 2010 (après-midi)
Viernes 21 de mayo de 2010 (tarde)

1 h 30 m


TEXT BOOKLET – INSTRUCTIONS TO CANDIDATES
 Do not open this booklet until instructed to do so.
 This booklet contains all of the texts required for Paper 1.
 Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
 N’ouvrez pas ce livret avant d’y être autorisé(e).
 Ce livret contient tous les textes nécessaires à l’Épreuve 1.
 Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
 No abra este cuaderno hasta que se lo autoricen.
 Este cuaderno contiene todos los textos para la Prueba 1.
 Conteste todas las preguntas en el cuaderno de preguntas y respuestas.




2210-2235                                                                                       5 pages/páginas
                                                                 © International Baccalaureate Organization 2010
                                                –2–              M10/2/ABDUT/SP1/DUT/TZ0/XX/T

TEKST A



                                 Filmpremière
             Enkele honderden tieners stonden op 23 januari om
       8 uur ’s avonds bij de ingang van bioscoop Tuschinski in
       Amsterdam. Ze waren er al aan het einde van de middag en
       hielden de moed erin ook al stonden ze te vernikkelen van de
       kou. Onder hun parapluutjes leek het wel een herfstige scène
       uit Singing in the Rain. Maar hun wachten werd ruimschoots
       beloond.
             Eindelijk was dan het grote moment aangebroken: er
       stopte een taxi met geblindeerde ramen voor de ingang,
       geëscorteerd door twee gemotoriseerde politieagenten.
       Hun held stapte uit en begaf zich in de richting van de rode loper die voor hem en de twee
       bijrollen was neergelegd.
             De Amerikaanse filmster Tom Cruise die de Amsterdamse Tuschinksi-bioscoop
       aandeed voor de Nederlandse galapremière van zijn nieuwste film Valkyrie, was dit soort
       taferelen gewend. Hij noemde de ijzige regen, waar hij zelf niet al te veel last van had door
       de overkapping van de loper, “verfrissend”. En terwijl hij met zijn onafscheidelijke blije
       grijns de toegestroomde cameraploegen te woord stond, riep hij al naar de verzamelde
       fans dat hij over enkele minuten tijd voor ze zou hebben. En dat had hij. Maar daar staat de
       acteur dan ook om bekend. Ruim een uur deelde hij handtekeningen uit en ging met fans
       op de foto.
             In de tussentijd gingen tegenspeelsters Carice van Houten en Halina Reijn naar binnen
       om op temperatuur te komen en zich te laten interviewen in een door acteur Thom Hoffman
       geregisseerd voorprogramma. Eenmaal binnen in de grote zaal van Tuschinski nam Cruise
       eerst uitgebreid de tijd om het plafond te bewonderen en daarna de beide vrouwelijke
       mede-acteurs te prijzen.
             Cruise en regisseur Bryan Singer – onder meer bekend van zijn science fiction
       films – hadden beide vrouwen ontdekt door hun acteerprestaties in Paul Verhoevens film
       Zwartboek. “Twee voor de prijs van één,” grapte Reijn. Hun optredens in de film omschreef
       ze relativerend als “edelfiguratie”.
             Valkyrie is een spannende avonturenfilm die het verhaal vertelt van de mislukte
       aanslag op Adolf Hitler in 1944 door de Duitse kolonel Claus von Stauffenberg (gespeeld
       door Cruise) en een groep geestverwante militairen en politici.




2210-2235
                                                   –3–               M10/2/ABDUT/SP1/DUT/TZ0/XX/T

TEKST B


                                               Reizen
     Het was alweer zondagavond. Simon ging op weg naar de stad waar hij studeerde. Het bleef toch
      een wonder van techniek zo’n trein. In zo’n elegante gele slang had hij al menig uurtje doorgebracht
      met het observeren van zijn medereizigers. Allereerst waren daar de lezers. Meestal zeer stil en
      zonder oog en oor voor de buitenboekse wereld, weggedroomd in hun verhaal. Het overkwam hem
      ook vaak. Lezen was een manier om aan de realiteit van tijd en plaats te ontsnappen.

     Dan had je de walkmannen. De gewonen die rustig van hun muziek genoten, en de hersenpijnigers.
      Die laatste groep heeft haar noise-producers meestal zo hard afgestemd dat ze niet alleen zichzelf
      pijnigen, maar ook hun lezende medereizigers. De twee belangrijkste groepen had hij nu wel
      geïnventariseerd.

     Maar er waren ook nog kleinere groepjes. Die waren of rustig in gesprek of druk in de weer, veel
      gebruikmakend van gebarentaal en heftige woorden. Zelf gaf hij er de voorkeur aan deel uit te
      maken van zo’n groepje. Gezelligheid kent geen tijd en de reis was met zo’n groepje zo voorbij, vaak
      zelfs te snel.

     Ondertussen had de trein het volgende stationnetje alweer bereikt. Nog maar een halfuurtje. Bij
      deze aanlegplaats kreeg hij gezelschap van een slaper. Zo eentje die blijkbaar de dag ervoor veel
      te laat naar bed was gegaan. Hij vond tegenover hem een gerieflijk plaatsje, sloot de ogen en
      ging slapen. Na enkele minuten kwam er een diep gesnurk. Niet al te luidruchtig, zodat het niet
      aangemerkt kon worden als “geluidsoverlast”.

     Het station waar hij moest uitstappen naderde ten slotte zeer snel. Een aantal reizigers stond
      al vroeg op. Zij maakten enthousiaste voorbereidingen om weg te gaan. Al kilometers voor het
      aankomststation, nog minstens vijf minuten verwijderd van die plaats, stonden zij startklaar in de rij
      voor de deuren. “Ach”, dacht hij, “laat maar”. Hij bleef liever nog even zitten. De man tegenover
      hem was nog steeds onder zeil. Moest hij hem waarschuwen? Of hem laten slapen? Simon besloot
      het laatste te doen. Het was weer een drukke dag geweest. Nog even en hij zou weer op zijn kamer
      aankomen en zijn bed weer eens een nacht lang verwennen met het gewicht van zijn lichaam.




2210-2235                                                   Turn over / Tournez la page / Véase al dorso
                                                   –4–                M10/2/ABDUT/SP1/DUT/TZ0/XX/T

TEKST C


              Het klimaat is al veranderd, nu wij nog.
            We horen bijna dagelijks op de radio en lezen in
            kranten berichten over de veranderingen in het klimaat.
            Posters op stations hebben dezelfde strekking. We
            maken ons op papier grote zorgen over de effecten
   5        van klimaatverandering. Het klimaat ís al veranderd
            en de toekomstige gevolgen zullen groot zijn. Voor de
            westerse landen zijn die gevolgen misschien nog niet
            direct voelbaar. Maar mensen in ontwikkelingslanden
            zitten nu al met de gebakken peren: ze moeten zich
  10        aanpassen aan toenemende droogte, wateroverlast en
            grote grilligheid van het weer.

            Het afgelopen jaar brak het onderwerp klimaat definitief door. In de krant staan nogal
            eens energietips. Ook het Natuur en Milieu Planbureau waarschuwt ons. We leven op te
            grote voet. We gaan nog te zorgeloos om met energieverbruik. We hebben voor het op peil
  15        houden van onze levensstijl een oppervlakte nodig van vier keer Nederland. Daarvoor gaan
            bossen in bijvoorbeeld Brazilië neer om veevoer te verbouwen voor onze vleesconsumptie.
            We moeten met z’n allen in de spiegel kijken en ons gedrag kritisch beschouwen. We moeten
            concreet aan het werk, voordat het echt te laat is.

            Wat ons betreft geldt dat ook voor de politiek. Er moet een nieuw, duurzaam en eerlijk
  20        internationaal klimaatbeleid komen. Begin december dit jaar komen regeringsleiders op Bali
            bijeen om afspraken te maken voor een nieuw Kyoto-verdrag. Er ligt daar een historische
            kans om niet economische, maar morele principes als uitgangspunt te nemen. De uitstoot
            van schadelijke gassen in de industrielanden ligt ver boven de norm; in ontwikkelingslanden
            meestal eronder.

  25        70 % van de Nederlandse consumenten geeft in enquêtes aan dat zij zich zorgen maakt over
            de klimaatverandering, maar diezelfde consumenten vinden in meerderheid dat hij of zij er al
            voldoende rekening mee houdt. De kloof tussen bewustwording en ander leefgedrag is groot.
            We kijken graag naar de ander. Wij moeten ons in Nederland aanpassen aan de situatie en
            accepteren dat we een stapje terug moeten doen. Oké, maar dat moet ook gelden voor landen
  30        als India en China. Die kunnen ondertussen hard groeien en dan raken wij op achterstand.
            Misschien is het tijd om het oude spreekwoord “verbeter de wereld en begin bij jezelf ” in het
            debat over klimaatverandering weer van stal te halen.




2210-2235
                                                   –5–               M10/2/ABDUT/SP1/DUT/TZ0/XX/T

TEKST D




                                Vakantie of stress?
              In allerlei bladen lees je tegenwoordig nogal eens verhalen over vakantiestress.
        Volgens deze artikelen wordt de stress veroorzaakt door het opgestapelde werk dat
        straks weer op de vakantieganger ligt te wachten. De snelle gevolgen ervan zouden
        dan vermoeidheid en stress zijn.
              Maar ik ben van mening dat stress juist tijdens die vakanties ontstaat: we
        willen te veel in te korte tijd. De globalisering heeft een simpele fietstocht in eigen
        land tot een derderangse vakantiebesteding gemaakt.
              We moeten ver weg, naar exotische bestemmingen. De laatste werkdag is
        vaak meteen de vertrekdag. Want we willen het maximale uit die welverdiende
        vakantie halen. Na een lange vermoeiende vliegreis landt de groep of een hele
        familie met een meteorologische en culturele shock op de plaats van bestemming.
              Maar na amper een dag acclimatiseren ondernemen vakantiegangers allerlei
        uitstapjes en schrijven ze zich ter plekke in op excursies. Zij willen toch ook zoveel
        mogelijk kennis nemen van de nieuwe omgeving. En ook al hebben ze vaak weinig
        puf in fotograferen: die foto’s geven na afloop zo mooi een geslaagde vakantie
        weer. En met de dag wordt de accu leger en groeit de spanning. Er is onenigheid
        in de groep over het verdere verloop van de vakantie. Van de gemaakte afspraken
        komt steeds minder terecht. De een wil dit, de ander wil dat. Van de voorgenomen
        plannen worden er steeds minder verwezenlijkt.
              En dan, na drie weken in een fantastisch land, met fantastisch weer, een
        fantastische bevolking en fantastische belevenissen landt een uitgeput gezelschap
        dan ’s zondags om 10.00 uur ’s avonds uiteindelijk in een koud en regenachtig land.
        Zie daar de oorzaak van de vakantiestress.




2210-2235
