M10/2/ABDAN/HP1/DAN/TZ0/XX/T




       22102226


DANISH B – HIGHER LEVEL – PAPER 1
DANOIS B – NIVEAU SUPÉRIEUR – ÉPREUVE 1
DANÉS B – NIVEL SUPERIOR – PRUEBA 1

Friday 21 May 2010 (afternoon)
Vendredi 21 mai 2010 (après-midi)
Viernes 21 de mayo de 2010 (tarde)

1 h 30 m


TEXT BOOKLET – INSTRUCTIONS TO CANDIDATES
• Do not open this booklet until instructed to do so.
• This booklet contains all of the texts required for Paper 1.
• Answer the questions in the Question and Answer Booklet provided.

LIVRET DE TEXTES – INSTRUCTIONS DESTINÉES AUX CANDIDATS
• N’ouvrez pas ce livret avant d’y être autorisé(e).
• Ce livret contient tous les textes nécessaires à l’Épreuve 1.
• Répondez à toutes les questions dans le livret de questions et réponses fourni.

CUADERNO DE TEXTOS – INSTRUCCIONES PARA LOS ALUMNOS
• No abra este cuaderno hasta que se lo autoricen.
• Este cuaderno contiene todos los textos para la Prueba 1.
• Conteste todas las preguntas en el cuaderno de preguntas y respuestas.




2210-2226                                                                                       5 pages/páginas
                                                                 © International Baccalaureate Organization 2010
                                                                  –2–                   M10/2/ABDAN/HP1/DAN/TZ0/XX/T

TEKST A



             ”JEG KAN GODT FØLE MIG LIDT GAMMEL”
            18-årige Frederikke Rasmussen er ældre end sine klassekammerater, fordi hun læste et år
            i udlandet.

            Hun er endda ældre end nogle af eleverne i 3.g.* på Næstved Gymnasium, men hun går
            kun i 1.g. Frederikke Rasmussen på 18 betaler prisen, fordi hun ville dygtiggøre sig på en
  5         skole i udlandet. ”Det var et vildt fantastisk skoleår i USA. Men jeg kan da godt føle mig lidt
            gammel, når andre i min klasse kun lige er fyldt 15 år,” siger hun med et smil.

            Frederikke Rasmussen læste et år i udlandet i stedet for
            at starte i 1.g. på gymnasiet. Selv om hun har lært, hvad
            der svarer til pensum i 1.g., så kunne hun ikke starte i 2.g.
10          Studerende kan ikke få meritoverført et år på en skole i
            udlandet.

            Der tegner sig dog et flertal i folketinget for, at unge på
            ungdomsuddannelserne skal have samme mulighed
            for at læse i udlandet som studerende på videregående
15          uddannelser. Dermed vil de studerende, der kommer
            efter Frederikke, kunne starte direkte i 2.g.

            ”Det er en rigtig god ide. Jeg lærte så meget. Det er
            bare ærgerligt at man ikke kan få lov at bruge det,
            så man starter i en klasse hvor man er på niveau med
20          sine klassekammerater,” siger Frederikke og fortsætter:
            ”Der har ikke været nogen udfordringer til mig i 1.g., fordi
            jeg lærte det hele i USA.”

            Frederikke gik på en high school i staten Virginia. Hun betalte alt i alt omkring 100.000 kroner
            for opholdet – heraf var de 50.000 alene til undervisning på skolen. Med de nye politiske
25          toner fra Christiansborg ville hun også kunne spare de penge, fordi de såkaldte ”taxameter-
            penge” vil følge eleven. Frederikke mener, at det er vigtigt at fjerne den økonomiske barriere
            ved at tage ud.

            ”Jeg kender mange, der gerne vil afsted. Men de har ikke råd. Jeg synes det er ærgerligt,
            hvis det er ens forældres økonomi, der skal afgøre, om man kan få lov at læse i udlandet,”
30          siger hun.




* Navnet på de tre gymnasieklasser i det danske gymnasium forkortes ofte til 1.g., 2.g. og 3.g.


2210-2226
                                              –3–            M10/2/ABDAN/HP1/DAN/TZ0/XX/T

TEKST B



            Det kræver noget helt særligt
            Det     danske    forsvar    har    tre
            eliteuddannelser:        Jægerkorpset,
            Frømandskorpset og Slædepatruljen
            Sirius.    Jægerkorpset kræver en
   5        usædvanlig stærk fysik og en særlig
            psyke. Kun få slipper gennem nåleøjet.
            Her følges en gruppe håbefulde
            aspiranter på det tredje forkursus.

            Kontrasten    til  de   pastelfarvede,
 10         familievenlige omgivelser i svømmehallen bliver næppe større, end når 46
            aspirerende jægersoldater hopper i bassinet i fuld uniform. Det er søndag
            morgen og der er 46 håbefulde unge mænd og en kvinde på forkurset.
            Lørdagen var en barsk kombination af fysiske test og en orienteringsmarch,
            så de fleste i flokken har kun fået fire timers søvn. Alligevel er deres
 15         svømmetag kraftfulde og ambitiøse. Det tager i gennemsnit en soldat i
            termoundertøj, uniform og støvler ca. 10 minutter at svømme 300 meter.

            De to tidligere forkurser har ligeledes drejet sig om fysiske, teknisk svære
            udfordringer. Formålet med forkurserne er at forberede ansøgerne til
            aspirantkursets 10 dage lange afsluttende eksamen, som finder sted i
 20         august hvert år, og hvor de, der består, kan begynde på Jægerkorpsets
            basisuddannelse. Deltagerne bliver sjældent sorteret fra forløbet, de dropper
            selv ud, hvis de kan se, at de ikke kan holde mål med holdkammeraterne.

            Efter at have set diverse film om elitesoldater, kunne man forestille sig en
            masse befalingsmænd, der brøler, spytter og kræver 100 armbøjninger.
 25         Men det er helt skævt. Tonen er næsten kammeratlig – aspiranterne bliver
            ligefrem støttet og får jævnligt en peptalk med på vejen. Nogle kalder det
            Danmarks største coachingkursus, som handler om selvrealisering.

            Dagen startede klokken 4 i svømmehallen og nu er klokken ved [ – X – ]
            være 19.00 efter endnu en 10 kilometers orienteringsmarch og deltagerne
 30         får lov at tage hjem. Det virker [ – 15 – ] utroligt at nogen vil stille op til
            den slags helt frivilligt, [ – 16 – ] for mange er motivationen en drøm om
            en spændende karriere.

            Først til august finder de på holdet ud [ – 17 – ] for hvem den drøm går i
            opfyldelse, der var et år kun en, der bestod aspirantkurset og kom videre.
 35         Sidste år var det 12, hvilket er en rekord i nyere tid.




2210-2226                                             Turn over / Tournez la page / Véase al dorso
                                                        –4–              M10/2/ABDAN/HP1/DAN/TZ0/XX/T

TEKST C



                                      Fra smørhullet
            21/8 Karbonader

            Mette voksede op til lugten af karbonader og kogte gulerødder, ikke som i dag, hvor køkkenerne
                                   lugter af hvidløg og basilikum, og børnene sidder og gnaver i oliven og
                                   brandstærke chorizo-pølser. […] Mettes mor lavede også karbonader, men
   5                               selvfølgelig ikke hele tiden. Nogle gange fik de pandekager til aftensmad,
                                   eller kakaosuppe (der kan de moderne børn være misundelige) eller
                                   spaghetti m. kød/ketchupsovs eller kylling, bøf m. løg, frikadeller, brun
                                   sovs, hvid sovs, persillesovs, kartofler, kartofler og kartofler. Om lørdagen
                                   lavede hendes far oksesteg. I mange, mange år. Oksesteg hver lørdag.
  10        Nogle gange fik hendes mor og far forårsruller, men det var for stærkt for børn.

            22/8 På besøg

            […] Mette kan huske, hvor anderledes alting var, når hun var
            på campingtur i et fremmed land. Det var ikke væmmeligt,
            og hun var heller ikke bange, men hun blev bombarderet med
  15        fremmede sproglyde og spørgsmål, hun ikke kunne besvare.
            Hendes søskende kunne bare åbne munden og tale til hende,
            så havde de en usynlig ring om sig, de holdt sammen på
            deres sprog. Det var egentlig meget trygt: Mor og far i
            campingvognen eller forteltet og hendes søskende i nærheden, så løb hun ud på fremmed græs.
  20        Det er rigtigt, græs er ikke bare græs, i udlandet stikker det eller er blødt på en anden måde.
            Man går med på indkøb og kan hverken kende pålægspakkerne eller mælkekartonerne, alle
            ispinde og isvafler er anderledes, der er sirup i franskbrødet, sodavanden er på dåse, der skal
            mønter i toiletdørene, der er bjerge og kæmpestore broer. Hver dag man tager ud for at se noget,
            er det nyt. Mette kan huske Amerikas fremmede senge med strammede lagener og kunststoftæppe
  25        i stedet for dyner, en unaturlig varme, forhaver uden hække, brede fortorve, ingen små butikker.
            Meget blanke møbler og en larmende kasse med aircondition i hvert rum. Mange fjernsyn, store
            køleskabe. Og alle sammen talte amerikansk, og Mette kunne godt forstå det, for hun gik i
            8. klasse. Alle husene i Amerika havde en temperatur, en lugt, en luft, en lyd. Det havde husene
            i Danmark vel også, men det var ikke noget Mette tænkte over. Der gik hun bare ind uden
  30        at bemærke alle mulige detaljer. Men alle indtryk i udlandet blev bemærket. Og selvfølgelig
            tænkte Mette næsten hver gang, hun trådte ind et nyt sted, skulle sove i en ny seng, spise på en
            ny restaurant: ”Godt, jeg ikke skal blive her!”


                                                  Fra ”Fra smørhullet” af Kirsten Hammann, Gyldendal, 2004.



2210-2226
                                                     –5–             M10/2/ABDAN/HP1/DAN/TZ0/XX/T

TEKST D


                       DET ER IKKE NEMT AT FÅ DANSKE VENNER
            Studerende fra udlandet giver Danmark karakter i en ny stor undersøgelse. Vi - danskerne –
            vinder på levevilkår, men taber på imødekommenhed.

            Danmark får topkarakter, når det gælder både undervisere, god internet adgang og
            trygge omgivelser. Det viser en ny undersøgelse, som firmaet I-Graduate har foretaget for
   5        den danske internationaliseringsstyrelse Cirius.

            Der er bare et problem: De danske studerende. For nok er de smilende og venlige,
            men når det kommer til at knytte venskaber, er der dømt vinter. Og det kan blive et problem,
            hvis vi vil have de dygtige udlændinge til at blive og arbejde i landet, vurderer kontorchef
            i Cirius, Morten Overgaard.

  10        ”Internationale studerende oplever Danmark som et trygt og godt samfund, men de
            oplever også, at det er svært at blive integreret med de danske studerende. Mange føler
            sig isolerede og finder sammen med studerende fra deres eget land, og det kommer der
            altså ikke meget integration ud af,” siger han.

                                    I undersøgelsen fra Cirius, der offentliggøres i dag, er over
  15                                    3.000 udvekslingsstuderende i Danmark blevet spurgt om
                                             deres holdninger til Danmark som studieland. Når det
                                                 gælder danske venner, er udlændingene under
                                                  middel tilfredse. Tilgengæld er de tilfredse eller
                                                 meget tilfredse, når det gælder kontakten til andre
  20                                           internationale studerende, ikke mindst studerende fra
                                              deres eget land.

                                            Det er en virkelighed, som antropolog og seniorforsker
                                          Dennis Nørmark genkender. Han arbejder til dagligt i
                                        Living Institute, som holder kurser for udlændinge i dansk
  25                                   mentalitet.

            ”Vi åbner ikke dørene op for folk, vi ikke kender i forvejen. Danskerne er søde, snakkende
            og smilende, men udenlandske bekendtskaber virker ikke tiltrækkende eller nødvendige.
            Vi hører tit fra udlændingene, at danskere er flinke som kolleger eller medstuderende,
            men når studiet slutter eller arbejdsdagen ender, så er vi pist væk,” siger han.

  30        ”Det er sjældent af ond vilje, men vi er et meget privat folkefærd. Vi udtrykker respekt for,
            at folk skal have lov til at være sig selv. Men mange udlændinge oplever det desværre
            som ligegyldighed,” siger Dennis Nørmark.




2210-2226
