M10/1/A1CRO/HP1/SCR/TZ0/XX




       22100057


CROATIAN A1 – HIGHER LEVEL – PAPER 1
CROATE A1 – NIVEAU SUPÉRIEUR – ÉPREUVE 1
CROATA A1 – NIVEL SUPERIOR – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2210-0057                                                                                 3 pages/páginas
                                                           © International Baccalaureate Organization 2010
                                                       –2–                  M10/1/A1CRO/HP1/SCR/TZ0/XX

Napišite komentar potaknut jednim od navedenih tekstova:

1.

                    I pored svih čudesa iz bajke, Venecija nije bila bajka, već samo fantastična stvarnost.
             Čim je prevrtljiva madona Fortuna zauvijek napusti, zasvira vrijeme pjesan pogrebne žalosti i u
             teškom ritmu funebralnog marša1 najavi konačnu propast.
                                                             * * *
                    Grad je beznadno pust u teškom snu prije buđenja. Na ozarenim krovovima drhtaj radosti,
       5     a dolje, u mračnim spletovima uskih prolaza ledena zebnja tjeskobe. Kunjaju ulice u zamkama
             sjena, natopljene vlagom i otužno slatkastim vonjem truleži. Kuće na vodi zastrte su pri dnu
             povlakom magle koja se raspada i plazeći odlazi. Samo visoki tornjevi, od sunca obljubljeni,
             znadu za blistav zanos ranog zagrljaja.
                    Između redova palača, jutro je nad kanalom tek počelo tinjati, ružičasto i hladno
     10      poput sedefa. Kao zlaćana paučina, leži slutnja sunca na slijepim očima prozora. U zraku drhtava
             igra prvih prozračnih hlapova u koju se zabola sulica jednog sjajnog staklenog odbljeska…
                    Oživjelo je trepetljivo micanje svjetlosnih odraza vodenog zrcala na podnožju mramornih
             zdanja, a nestvarna, preobražena slika pročelja, natraške u kanal uronjena, sva se iskrivila i
             nabrala od blagog lelujanja sanenog vala.
     15             A oko mene mir što uznemiruje, šutnja mrtvog grada u kojem bdiju uspomene.
                    Što ću ja ovdje sa svojom samoćom, tugom i starim kovčegom uspomena? Sve više osjećam
             kako gondola koja me nosi bezočno izlaže bijedu ljudske samotinje. Ulazeći u tu korotnu korablju,
             čovjek se potpuno predaje beskraju sveostavljenosti i postaje žalosni eksponat u putujućoj
             vitrini očaja. Kažu, i ljubavnici u strasnom zagrljaju, koje felze2 tek malo skriva, više se ćute
     20      odvojeni od svijeta u gondoli nego na skrivenom logu razblude. Nije bez razloga napisano:
             gondola je samo mali lijes na vodi i ljuljačka tjeskobe.
                    Što ću ja ovdje sa svojom samoćom, tugom i starim kovčegom uspomena?
                    Njiše se moja korablja kao crni lopoč bolesnih voda i plovi u nepoznato. Zapljuskuje sluzavi
             nemir kanala mramorne stepenice jedne veličajne palače u kojoj je sve izumrlo – osim tuge.
     25             Raste poplava svjetla u bezmjerju nebeske plaveti, a ovdje ponad krovova zabrujala zvona.
             Stotine zvona što pjevaju svoj brončani jutarnji pozdrav…
                    Odasvud naviru mukli nejasni šumovi izmiješani glasovima ljudi. Potonula buka kretanja,
             vidljivog i nevidljivog. Žamor nemira i žurbe. U kamenom kaosu grada opet kuca bilo života.
                    A kad zablistaju orošeni pločnici, sve je pretočeno suncem.

                                                      Vladislav Kušan, Barcarola Quasi Una Fantasia (1969)



1
     Funebralni marš: posmrtni marš
2
     Felze (tal.): kabina na sredini gondole




2210-0057
                                    –3–                  M10/1/A1CRO/HP1/SCR/TZ0/XX

2.

                           Čudna je razvalina

                 Čudna je razvalina koja, sura,
                 stoji u stablima na kraju grada!
                 Njom ovce pasu i trče djeca,
                 mudruju čudaci u razgovoru sa stoljećima.

             5   Na jednom mjestu bi teatar,
                 na drugom groblje, (rastu stabla).
                 Što se mi razvalinom krvimo
                 i tražimo staru dušu mira?

                 Je li se čini da će iz dubine ruševine
            10   progovorit biće i naš suhi prah?
                 Je li staro doba izgubljena prilika?
                 Tražimo li glupu bit izgubljenih sreća?

                 Tko bi znao što se s nama može zbiti!
                 I tko bi skupio sve mrvice naše ludosti?
            15   Dobro je osjetiti let aviona
                 Preko razvalina, u modrini obzora.

                 I ono sunce na razvalini, u misli
                 da su tu zbilja ljudi bili živi,
                 a sad ih nema, i nema, a sunce je čisto
            20   i čiste su stvari, čak bez osmijeha ispred nas.

                                                                   Šime Vučetić, Putnik (1964)




2210-0057
