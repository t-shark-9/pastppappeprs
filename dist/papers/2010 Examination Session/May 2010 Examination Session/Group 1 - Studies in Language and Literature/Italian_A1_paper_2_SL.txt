M10/1/A1ITA/SP2/ITA/TZ0/XX




       22100148


ITALIAN A1 – STANDARD LEVEL – PAPER 2
italien A1 – NIVEAU MOYEN – ÉPREUVE 2
italiano A1 – NIVEL MEDIO – PRUEBA 2

Friday 14 May 2010 (morning)
Vendredi 14 mai 2010 (matin)
Viernes 14 de mayo de 2010 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Answer one essay question only. You must base your answer on at least two of the Part 3 works
  you have studied. You may include in your answer a discussion of a Part 2 work of the same
  genre if relevant. Answers which are not based on a discussion of at least two Part 3 works will
  not score high marks.
 You are not permitted to bring copies of the works you have studied into the examination room.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Traitez un seul sujet de composition. Vous devez baser votre réponse sur au moins deux des
  œuvres de la 3e partie que vous avez étudiées. Le cas échéant, vous pouvez inclure dans votre
  réponse une discussion sur une œuvre du même genre littéraire étudiée dans la 2e partie
  du programme. Les réponses qui ne sont pas basées sur au moins deux des œuvres de
  la 3e partie n’obtiendront pas une note élevée.
 Vous n’êtes pas autorisé(e) à amener des exemplaires des œuvres que vous avez étudiées dans
  la salle d’examen.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Elija un tema de redacción. Su respuesta deberá basarse en al menos dos de las obras
  estudiadas en la Parte 3. Se podrán hacer comentarios sobre una obra de la Parte 2 del
  mismo género, si fuera necesario. Las respuestas que no incluyan una discusión sobre al
  menos dos obras de la Parte 3 no recibirán notas altas.
 No se permite traer a la sala de examen copias de las obras estudiadas.




2210-0148                                                                                   4 pages/páginas
                                                             © International Baccalaureate Organization 2010
                                                     –2–                     M10/1/A1ITA/SP2/ITA/TZ0/XX

Scrivi un saggio breve su uno dei temi seguenti. La tua risposta si deve basare su almeno due delle
opere della parte 3 che hai studiato. Puoi includervi la discussione di un’opera della parte 2 dello
stesso genere, purché sia pertinente. Le risposte che non si basano sulla discussione di almeno due
opere della parte 3 non otterranno un voto alto.

Poesia

1.    “Non c’è gioia senza dolore, non c’è dolore senza gioia”.   In che misura e con quanta efficacia,
      nelle poesie che hai letto, questi due opposti sentimenti sono presentati come due facce di una
      stessa medaglia? Rispondi con riferimento ad esempi tratti dalle opere di almeno due poeti.


2.    In poesia la rappresentazione delle stagioni e del loro avvicendarsi è spesso una metafora della vita
      umana e delle sue diverse fasi. Analizza questo tema e confronta il modo in cui esso è trattato e
      sviluppato nelle opere di almeno due poeti studiati.



Teatro

3.    Tic nervosi, piccole manie, fissazioni: spesso la commedia punta su questi aspetti per
      delineare i personaggi e per sottolinearne l’importanza nel contesto complessivo dell’opera.
      Discuti, con riferimenti precisi ad almeno due delle opere teatrali che hai studiato.


4.    “Lo sviluppo dell’azione teatrale deve sembrare al lettore/spettatore il più possibile naturale
      e necessario”. Confrontando almeno due delle opere teatrali che hai studiato mostra, attraverso precisi
      esempi, quale fra esse è più efficace nel comunicare questo senso di naturalezza.



Saggistica

5.    “Un’opera saggistica è tanto più convincente quanto più, bandita ogni astrazione, fa riferimento ad
      aspetti e situazioni della vita di tutti i giorni”. Con riferimento a precisi esempi discuti, alla luce di
      questa affermazione, l’efficacia persuasiva di almeno due delle opere saggistiche che hai studiato.


6.    “Un’opera saggistica ha raggiunto il suo scopo quando è riuscita a farci riconoscere che sappiamo
      molto meno di quello che credevamo di sapere”. Fino a che punto i testi saggistici che hai studiato
      confermano la validità di questa affermazione? Discuti con riferimento ad esempi tratti da almeno
      due opere.




2210-0148
                                                    –3–                    M10/1/A1ITA/SP2/ITA/TZ0/XX

Epica cavalleresca

7.    “L’eroe che pensa è più debole dell’eroe che agisce d’impulso, senza troppo riflettere”.
      Discuti, mettendo a confronto i protagonisti di almeno due opere di epica cavalleresca che
      hai studiato.


8.    Discuti, con riferimento alle opere di epica cavalleresca che hai studiato, la rappresentazione e la
      funzione del fatto impossibile, dell’impresa mirabolante, e confronta il modo in cui tali aspetti sono
      trattati in almeno due opere.



Narrativa

9.    Le azioni umane sono spesso determinate dall’insoddisfazione per ciò che si è o si ha, dall’accorgersi
      che non si sta bene o che si potrebbe stare meglio. Che importanza ha questo tema e come è trattato
      nelle opere narrative che hai studiato?


10.   Che sviluppo e che ruolo hanno lo scherzo, il divertimento e il gioco nelle opere narrative che
      hai studiato, e con quanta efficacia sono rappresentati?  Rispondi con riferimento a precisi esempi
      tratti da due o più opere.



Romanzo biografico

11.   Nella vita di ognuno c’è la figura di una guida, qualcuno cui fare riferimento soprattutto nelle
      circostanze più critiche.  Discuti il ruolo di questo tipo di figure e il modo in cui sono rappresentate
      nelle opere biografiche che hai studiato.


12.   Qual è il ruolo della nostalgia nelle opere biografiche che hai letto, e con quanta efficacia questo
      sentimento è rappresentato? Rispondi con riferimenti precisi ai testi studiati.




2210-0148                                                    Turn over / Tournez la page / Véase al dorso
                                                     –4–                     M10/1/A1ITA/SP2/ITA/TZ0/XX

Temi di carattere generale

13.   “Non importa ciò che si è ma come si appare agli occhi degli altri”. Fino a che punto e con quanta
      efficacia questa opinione è confermata dalle opere letterarie che hai studiato?  Rispondi con precisi
      riferimenti ai testi.


14.   Che importanza ha, nelle opere letterarie che hai studiato, il tema della circolarità – circolarità della
      struttura o delle vicende umane, col ritorno, dopo peripezie ed errori, al punto di partenza o alle
      proprie origini?  Discuti, con riferimenti specifici ai testi.


15.   Confronta il ruolo dell’ingiustizia in due o più opere letterarie che hai studiato e mostra, sulla base di
      precisi esempi, quale autore ha trattato questo tema con maggiore efficacia.


16.   Colpa, rimorso, espiazione: che importanza rivestono questi temi nelle opere letterarie che hai
      studiato e con quanta efficacia sono trattati, sia singolarmente che nelle loro relazioni reciproche?  
      Rispondi con riferimenti precisi a situazioni e personaggi tratti da almeno due delle opere studiate.




2210-0148
