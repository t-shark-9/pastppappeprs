M10/1/A1CAT/SP1/CAT/TZ0/XX




       22100047


CATALAN A1 – STANDARD LEVEL – PAPER 1
CATALAN A1 – NIVEAU MOYEN – ÉPREUVE 1
CATALÁN A1 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2210-0047                                                                                   5 pages/páginas
                                                             © International Baccalaureate Organization 2010
                                                –2–               M10/1/A1CAT/SP1/CAT/TZ0/XX

Comenti un dels dos textos següents:

1.

                                         Tres reis d’Orient

                                       Tres reis d’Orient,
                                       tres reis caminaven,
                                       la corona d’or,
                                       de lliri la barba,
                                   5   el mantell brodat
                                       d’ocells i de branques …
                                       Diuen que han vingut
                                       de la serralada,
                                       i jo no ho crec,
                                  10   que la gent m’enganya …

                                       Ben embolicats
                                       dins una nevada,
                                       del cimall del cel
                                       han fet la baixada,
                                  15   amb un sarronet
                                       d’esteles de plata …
                                       Tres reis d’Orient,
                                       tres reis caminaven,
                                       la corona d’or,
                                  20   de lliri la barba …

                                       Passen bandolers,
                                       bandolers d’Espanya,
                                       portant ganivets
                                       d’un pam a la faixa.
                                  25   Maten els tres reis
                                       amb una rialla …
                                       Voreta el camí,
                                       els tres reis finaven,
                                       la corona d’or,
                                  30   de lliri la barba.




2210-0047
                                                   –3–                  M10/1/A1CAT/SP1/CAT/TZ0/XX

                                         I els grans bandolers
                                         allavors s’esglaien,
                                         que del sarronet
                                         esteles de plata
                                   35    fent molta claror
                                         cap al cel pujaven,
                                         i que allà d’enllà
                                         dins la volta blava,
                                         tres reis d’Orient,
                                   40    tres reis caminaven.

                                                  Josep Sebastià Pons, Lectures de poesia catalana (1978)



      – Què ens desconcerta pel que fa a l’oposició entre innocència i realitat aquesta història dels
        tres reis?

      – Quina és l’estructura del poema?

      – Quins tipus de repeticions, imatges i llenguatge s’utilitzen?

      – Com ens ajuda el poema a determinar el lloc i l’època de la que ens parla?




2210-0047                                                   Turn over / Tournez la page / Véase al dorso
                                                         –4–                     M10/1/A1CAT/SP1/CAT/TZ0/XX

2.

                                                     La pell freda

                   Recordo que vaig encendre un quinqué de petroli. Vaig seure davant la taula i vaig planificar
            el meu horari. Estava així. Al fons, la llar de foc; jo i l’escriptori a la banda oposada de l’habitatge.
            A la meva dreta la porta de la casa i el meu llit, molt similar al de la cabina de la nau. A l’altra paret,
            caixes i baguls, tot molt simple. Poc després vaig sentir un soroll graciós i remot. Mes o menys
      5     com si escoltéssim el trot d’un petit ramat de cabres a la llunyania. Al principi el vaig confondre
            amb remor de pluja, un soroll de gotes gruixudes i solitàries. Em vaig aixecar i vaig mirar per
            la finestra més propera. No plovia. La lluna plena tacava de purpurina la superfície del mar.
            La llum queia sobre els troncs clavats a la platja. Fàcilment imaginava membres humans, estàtics,
            i el conjunt feia pensar en un bosc de pedra. Però no plovia. No hi vaig pensar més i vaig seure
     10     altra vegada. I vaig veure allò. Allò. La bogeria m’ha robat els ulls, recordo que vaig pensar.
                   A la part inferior de la porta hi havia una mena de gatera. Un forat rodó sobre el qual
            descansava una petita trapa mòbil. El braç entrava per allà dins. Un braç sencer, nu, llarguíssim.
            Amb moviments d’epilèptic buscava alguna cosa per l’interior. Potser el pany? No era un
            braç humà. Per bé que el quinqué i el foc no m’oferien una llum gaire intensa, al colze s’hi
     15     podien apreciar tres ossos, molt petits i més punxeguts que els nostres. Ni un gram de greix,
            musculatura pura, pell de tauró. Però el pitjor de tot era la mà. Els dits estaven units per una
            membrana que quasi arribava a les ungles.
                   Al desconcert el va succeir una onada de pànic. Vaig cridar d’espant alhora que saltava de
            la cadira. En sentir-me, un conjunt de veus em van replicar. Eren per totes bandes. Envoltaven
     20     la casa i cridaven amb tons insòlits, una barreja de brams d’hipopòtam i xisclets de hiena.
            Tenia tanta por que el meu propi terror no em resultava creïble. Vaig mirar per una altra finestra
            amb la ment en blanc.
                   Més que veure’ls podia intuir-los. Eren un pam mes alts que jo i mes prims. Corrien pels
            voltants de la casa. Tenien una agilitat de gasela. La lluna plena retallava perfils. Tan aviat
     25     com els meus ulls els detectaven, fugien del limitat angle visual que m’oferia la finestra.
            Un d’ells s’atura, mou el cap amb vivacitat de colibrí, xiscla, corre, torna, se n’hi afegeixen
            un parell i canvien de direcció, qui sap per què, i tot a una velocitat de llampec. Rere meu
            vaig sentir un espetec: havien trencat els vidres de la finestra oposada. Allò va fer que tornés
            del paper d’espectador al de víctima. Per sant Patrici, entraven a la casa! Nomes em van
     30     salvar els seus descontrolats instints. La finestra era un rectangle petit, però toleraria el pas d’un
            cos mínimament hàbil. Tanmateix, l’ànsia els duia a precipitar-se, tots volien saltar cap endins
            i multiplicaven l’embut. El far va il·luminar l’escena. Un lapse mínim, un horror absolut.
            Sis, set braços movent-se com tentacles, rere els quals ululaven cares d’un inframón de batracis,
            ulls com ous, ninetes corn agulles, forats per narius, sense celles, sense llavis, la boca gran.
     35            Vaig actuar més amb l’instint que amb la raó. De la llar de foc vaig prendre un tió gruixut i,
            amb un crit, vaig colpejar els braços que es sacsejaven. Van saltar espurnes, sang blava, udols de
            dolor i trossos de fusta cremada. En retirar-se l’últim braç vaig llençar el tió enfora. Les finestres
            tenien portes interiors. Volia tancar-la i barrar-la, però l’última urpa va aprofitar per atacar-me
            el coll.

                                                                                       Albert Sánchez Piñol (2006)




2210-0047
                                                    –5–                 M10/1/A1CAT/SP1/CAT/TZ0/XX

      – De quina forma podem dir que l’estructura del text produeix tensió?

      – De quina manera es crea el contrast entre aquest episodi i la vida anterior del protagonista?

      – Quines són les imatges que fan que el text sigui intrigant?

      – Quines estratègies narratives utilitza l’autor?




2210-0047
