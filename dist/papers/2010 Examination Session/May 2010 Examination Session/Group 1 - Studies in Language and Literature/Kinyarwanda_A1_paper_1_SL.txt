M10/1/A1KIN/SP1/KIN/TZ0/XX




       22100551


KINYARWANDA A1 – STANDARD LEVEL – PAPER 1
RWANDA A1 – NIVEAU MOYEN – ÉPREUVE 1
KINYARWANDA A1 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2210-0551                                                                                   4 pages/páginas
                                                             © International Baccalaureate Organization 2010
                                             –2–                 M10/1/A1KIN/SP1/KIN/TZ0/XX

Gira icyo wandika kuri umwe gusa mu myandiko ibiri wahawe. Si ngombwa rwose ko usubiza ibibazo
wahawe kuko ari ibyo kukuyobora gusa ngo ubashe kwandika neza ku byo usabwa. Ariko rero uragirwa
inama zo gusoma neza biriya bibazo kugira ngo bigufashe kubona ingingo wandikaho zihamye.

1.

                                      Rwanda rw’ubu

                              Rwisihinga itema ikirere
                              Indege ihinda yoga mu bicu
                              Abayiri mu nda banezerewe
                              Mu izo mpanda z’imivumero
                          5   Bumva irere ryo mu kirere
                              Burya iyo igambiriye kuguruka
                              Ntabwo itomboka nk’udusiga
                              Ahubwo ibanza kwimenyereza

                              […]

                              Nyamara indege ziri ukwinshi
                         10   “Rwanda rw’ubu” yo irahebuje
                              Amatara yayo ni amatabaza
                              Ubanza arenga magana atanu
                              Itatse kurusha amavatiri
                              Kuko abahanga bayitatse
                         15   Bararobanuwe mu mahanga
                              Ayo mabengeza kuyatera
                              Ifite amabendera abengerana
                              Ku mutwe ku nda no mu mugongo
                              Irabengerana ndetse gusumbya
                         20   Zahabu imurikiwe n’izuba
                              Kuko ari Rwambarira kurimba
                              Indege y’ubumwe “Rwanda rw’ubu”
                              Muri gahunda ndende cyane
                              Yo kwiranduramo ubukoloni
                         25   Intwari zaharaniye u Rwanda
                              Zirobanuramo abahanga
                              Kabuhariwe muri Sayansi
                              Na tekinoloji ya Kaminuza
                              Bamara imyaka mu Bwongereza
                         30   Bimenyereza gukora indege




2210-0551
                                                –3–                 M10/1/A1KIN/SP1/KIN/TZ0/XX

                                 Igamije kwamamaza abayobozi
                                 Babohoje urwa Gasabo
                                 Ngo baruyobore ubuziraherezo
                                 Ejo rutazarohama mu maboko
                          35     Y’abadakunda urwatubyaye
                                 Nk’uko intwari zarukunze
                                 Igihe zitanze amaraso yazo
                                 Zifata inkota yo kubohoza
                                 Igihugu ku ngoma y’ibirura
                          40     Zigahagarika itsembabwoko.

                               F S Munezero Gasimba, Indege y’ubumwe, Rwanda rw’ ubu, Kigali (1999)


      – Erekana ukuntu umutwe w’uyu muvugo uberanye n’ibikubiye mu mwandiko ubwawo.

      – Wavuga iki ku buryo umusizi akoresha ururimi n’iminozanganzo agamije kurondora urugendo
        rw’iyi ndege idasanzwe?

      – Umusizi abigenza ate ngo ahuze imiterere y’umuvugo n’ubutumwa bupfunyitsemo?

      – Uhereye kuri uyu muvugo, suzuma ukuntu urwitwazo ari ingingo ikomeye unavuge
        uburyo rwerekanywe.




2210-0551                                               Turn over / Tournez la page / Véase al dorso
                                                   –4–                 M10/1/A1KIN/SP1/KIN/TZ0/XX

2.

                   Kera habayeho umugabo witwaga Giraneza n’umuhungu we Ineza. Bari batuye mu
            mudugudu witwa Gasabo. Giraneza yari afite inka, ihene n’intama nyinshi ndetse n’ibihumbi
            by’abagaragu. Ni we wari umukire mu mudugudu wose. Ubwo bukire bwose Giraneza
            yabukoresheje ikintu kimwe, ari cyo gufasha buri wese. Yarengeye ubuzima bwinshi hanarimo
      5     n’ubuzima bw’inyamaswa. Yari umugabo w’imfura.
                   Igihe kimwe inkuru y’uko mu gihugu cye hari umugabo w’imfura igera ku Mwami,
            maze arishima nuko afata icyemezo cyo gutumira Giraneza mu ngoro ye. Kubera ko Giraneza
            yakundaga umuhungu we, yamusabye ko bajyana. Bageze ibwami, umwami abakirana ibyishimo
            byinshi maze abategurira umunsi mukuru ukomeye. Ibyo umwami yabikoze ashaka ko rubanda rwe
     10     rwaza maze rukareba uwo mugabo ufite ubupfura n’ubugiraneza bidasanzwe. Rubanda rwishimiye
            Giraneza maze baranywa, bararya, barabyina ndetse kubera umunezero ibyo birori byamaze
            iminsi irindwi.
                   Aho ibirori birangiriye, Giraneza agomba gutaha umwami asaba Giraneza kumusigira
            umuhungu Ineza. Giraneza yubahirije icyifuzo cy’umwami kubera kumwubaha. Nuko umwami
     15     amwizeza kuzafata neza uwo mwana. Ndetse Umwami yanahishuriye Giraneza ko impamvu
            yamusigaranye kwari kugira ngo Ineza izabe inshuti y’igikomangoma. Giraneza yanejejwe
            n’icyo gitekerezo maze bombi batangira gutunganya gahunda z’ubukwe ndetse n’igice kimwe
            cy’inkwano cyahise kinatangwa.
                   Ari i bwami, Ineza yagiranye ubucuti bukomeyegi n’igikomangoma. Umugoroba umwe
     20     inkuru mbi itaha ibwami ko se wa Ineza arwaye cyane, akaba yifuza rero ko umuhungu asubira
            iwabo igitaraganya.
                   Mbere y’uko ise Giraneza apfa yategetse umuhungu we Ineza ko umutungo we wose
            uzagabanywa abakene, abasheshe akangushye n’abarwayi. Umwami ababazwa n’icyo cyemezo
            cya Giraneza kubera ko yari atewe ubwoba ndetse atanifuza na gato n’ukuntu yazashyingira
     25     umukobwa we umugabo w’umukene. Nuko ahita yoherereza ubutumwa Ineza amumenyesha ko
            atazagaruka na rimwe i bwami.
                   Igihe imbaraga n’umugambi by’Umwami byo gushakira Igikomangoma, umukobwa
            we, undi mugabo ukize iburiyemo, Umwami yahise atumaho Ineza ngo agaruke i Bwami.
            Ineza akigera i Bwami, Igikomangoma cyasabwe n’umunezero mwinshi. Si ukuririmba, si ukubyina
     30     ijoro ryose, yewe Igikomangoma cyavuye hasi. Maze Umwami si ukubabara karahava.
                   Nuko umwami aza gutanga, nyuma y’urupfu rwe, Ineza n’Igikomangoma babana mu
            munezero usesuye nk’umugore n’umugabo. Barabyara, baratunga baratunganirwa. Babaye
            abaherwe, maze bafasha abakene n’ubagannye wese yaba uwo mu gihugu cy’Ubwami
            n’uw’ahandi.

                                 Steven Mugisha, Ineza Yarongoye Igikomangoma, Kampala, UCWIA (2008)


      – Garagaza uburyo n’inzira zose umwanditsi akoreshamo ururimi n’imvugo zishushanya iyo
        asobanura abantu b’ingenzi bavugwa muri uyu mugani.

      – Gira icyo uvuga ku buryo umwanditsi asobeka ibikorwa biri muri uyu mugani.

      – Gira icyo uvuga ku buryo umwanditsi agaragazamo inyigisho zikubiye muri uyu mugani.

      – Uyu mugani ubigenza ute ngo utere amarangamutima umusomyi wawo?


2210-0551
