M10/1/A1FIN/SP1/FIN/TZ0/XX




       22100103


FINNISH A1 – STANDARD LEVEL – PAPER 1
FINNOIS A1 – NIVEAU MOYEN – ÉPREUVE 1
FINÉS A1 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2210-0103                                                                                   4 pages/páginas
                                                             © International Baccalaureate Organization 2010
                                                       –2–                    M10/1/A1FIN/SP1/FIN/TZ0/XX

Kirjoita kommentti jommastakummasta tekstistä.

1.

                   Muikkuverkot nostettiin aamulla huvilan rannasta. Sitten hypättiin veteen ja vedettiin
            vene köysi hampaissa rantaan. Sisareni Ruth, Rullan, oli meistä paras uimari. Kaikki me
            osasimme uida. Ja soutaa. Isä opetti hengityksen kumpaankin. Niin kuin laulamiseenkin.
            Kuvittelimme pystyvämme soutamaan kuinka pitkälle hyvänsä, jos vaan rakot kämmenissä
      5     olivat kerinneet siististi puhjeta ja sitten känsäytyä. Suuretkaan selät eivät olleet liian leveitä
            uimalla ylitettäviksi. Laulajina emme yltäneet yhtä uljaisiin saavutuksiin.
                   Suurisilmäiset verkot antoivat pikkusiian kokoisia muikkuja jotka paistettiin tuoreina
            aamiaiseksi. Temukin kalasti. Kuumat päivät se seisoi mahakarvat vedessä ja poimi rautakaloja
            hampaillaan. Kalat se keräsi elävinä lätäkköön saunakalliolle. Päivän saalis saattoi sisältää
     10     kymmenkunta vonkaletta.
                   Illalla soudettiin Palosaaren rantojen ympärille seitsemän ahvenverkkoa. Ne pettivät
            aniharvoin.
                   Kun äiti ja minä soudimme verkot sain ensimmäiset kielituntini. Äiti oli nuoruudessaan
            ollut Saksassa. Lämpiminä Laatokan kesäiltoina hän siirsi kielitaitonsa minulle. Hän kieltäytyi
     15     ymmärtämästä muuta kuin saksaa.
                   – Mutta en minä tiedä yhtään sanaa!
                   – Kysy niin tiedät.
                   Ensimmäinen saksankielinen sanani olikin die Netze, verkko.
                   Saksan matkan oli Signe Maria saanut lohdutukseksi onnettomuudesta joka sattui hänelle
     20     17-vuotiaana. Haulikko laukesi kun hänen veljensä puhdisti sitä. Haulit veivät säärestä suuren
            palan. Jalka onnistuttiin kuitenkin vaivoin pelastamaan. Tämä tapahtui Porissa, missä Fredrik
            Emil Köhlerillä oli agentuuriliike ja Saksan konsulin asema. Suku oli aateloitu 1500-luvulla
            Saksassa.
                   Porissa Signe Einonkin tapasi. Viisi vuotta sai nuoripari kulkea käsi kädessä ennen kuin
     25     päästettiin papin eteen. Sinne ei suku tullut. Avioliittoa Pöystin kanssa pidettiin melkoisena
            mesallianssina. Taisi olla niin että Signe sai hyvityksensä vasta sitten kun minusta tuli kuuluisa.
                   Nuori toipilas lähetettiin siis vuodeksi isän liiketuttavan hoiviin Potzdamiin. Vähältä piti
            ettei minusta tullut saksalaista, kertoi äiti poikansa soutaessa. Olen nähnyt kuvia ukko Büchneristä,
            jolle nuori lammas olisi ilmeisesti maistunut.
     30            Hyvä Signe, että pidit pintasi!
                   Olin rakastunut ruskeasilmäiseen äitiini ja rakkaus kesti loppuun asti. Meidän huumorimme
            tunsivat toisensa ja nautimme, kun se ärsytti muita.
                   Hain hänet Sortavalassa joka päivä torilta ja kannoin hänen kassinsa. Tietysti minun kuultiin
            puhuvan ruotsia hänen kanssaan, mistä sain koulun pihalla turpiini ja nimen Venska-Ville.
     35            Äidille luin Helsingissä öisin keittiönpöydän ääressä ensimmäiset kirjalliset yritykseni ja
            kerroin hänelle salaisuuteni.
                   Tosin äiti teki minulle ruman tempun.
                   Hän lähetti minut ensimmäisenä koulupäivänäni kansakouluun leikkiesiliina päällä.
            Luokan pienin kun olin, seisoin rivissä ensimmäisenä ja koko koulu nauroi. Niin teki äitikin kun
     40     katkerana haukuin häntä.
                   Hän sai kyllä kaiken anteeksi.             Hän omisti minut taistelutta ja näytti selvästi
            omistusoikeutensa muillekin.
                   …



2210-0103
                                                       –3–                    M10/1/A1FIN/SP1/FIN/TZ0/XX

                   Kieliopinnoista huolimatta laskettiin verkot huolellisesti veteen niin, että aamulla niissä
            oli haukia, ahvenia, mateita, suurikokoisia särkiä joita meillä osattiin syödä ja säynäviä.
   45       Niinpä oli talossa paistettua muikkua, myös etikkaliemessä, savustettua siikaa, paistettua ahventa,
            hiillostettua särkeä. Aamukahvin kanssa, aamiaiseksi, päivälliseksi ja vielä iltateen kanssa.
            Kylmänä ja lämpimänä. Muuta ei syötykään. Opimme syömään kalaa kuin orava käpyä.
                   Ilokseni on taito siirtynyt lapsille ja lapsenlapsille. Pieni pentu, edessä kala, avoinna kuin
            kukkaron vetoketju! Suupielestä pursuavat ruodot kerääntyvät järjestykseen lautasen reunalle.
   50       Onko somempaa!
                   Isä oli kalastaja tosissaan. Vuoksellako, kotonaan Jääskessä, hän oli rakkautensa kalaan
            oppinut, en tiedä? Meille hän teki siitä elämänmuodon.

                                      Lasse Pöysti, Lassen oppivuodet. Sortavalasta Pariisiin (1990 & 2000)


      – Millaiseksi kirjoittaja kuvaa lapsuuttaan ja millaisen merkityksen hän sille antaa?

      – Mitkä kielelliset seikat nousevat esiin tässä katkelmassa?

      – Mitä voit päätellä katkelman perusteella kertojan maailmankuvasta?




2210-0103                                                       Turn over / Tournez la page / Véase al dorso
                                                                  –4–                         M10/1/A1FIN/SP1/FIN/TZ0/XX

2.

                                                               Paratiisi

                                               Tänään herään myöhään
                                               kiihkeä, päivän uskoon kääntynyt
                                               pesen silmät
                                               alan kirjoittaa vielä unista humalassa
                                         5     näön laidalla
                                               kuplii Hieronymuksen1 rakastavaisia
                                               jossakin huoneen piilossa Pan2
                                               tai ehkä se on pelkkä satyyri
                                               täitä vuohenkoivissaan

                                        10     Mieli on kasvain eläimen päässä
                                               kirjoitus välittämistä
                                               osallistumista
                                               merkkien maailmaan

                                               Illalla sytytän takkaa
                                        15     kirjoitukset käy tulena toteen
                                               puhuu kohisten ensi kieltään
                                               istun keräämässä kipunoita
                                               niiden novat pian laskettu
                                               ja avaruus niin kaareva
                                        20     että tulee kotiin ennenkuin
                                               tietääkään

                                                             A.W. Yrjänä, Paratiisi Kokoelmasta Arcana & Rota (2000)



1
     Hieronymuksen: Hieronymus Bosch (van Aken, n. 1460–1516), alankomaalainen taidemaalari, joka on
     kuuluisa mielikuvituksellisista ja groteskeista maalauksistaan
2
     Pan: muinaiskreikkalainen pukinjalkainen, sarvipäinen ja karvainen vuoriston, laumojen ja paimenten
     haltija, joka rakastaa soittoa



        – Tarkastele runon kieltä ja tyyliä.

        – Millaisille vastakohdille runo rakentuu?

        – Miten tulkitset runon?

        – Mitä tunteita runo sinussa herättää?




2210-0103
