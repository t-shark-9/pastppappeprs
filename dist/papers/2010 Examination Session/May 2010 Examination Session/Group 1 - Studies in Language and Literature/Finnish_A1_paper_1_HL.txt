M10/1/A1FIN/HP1/FIN/TZ0/XX




       22100101


FINNISH A1 – HIGHER LEVEL – PAPER 1
FINNOIS A1 – NIVEAU SUPÉRIEUR – ÉPREUVE 1
FINÉS A1 – NIVEL SUPERIOR – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2210-0101                                                                                 5 pages/páginas
                                                           © International Baccalaureate Organization 2010
                                                      –2–                    M10/1/A1FIN/HP1/FIN/TZ0/XX

Kirjoita kommentti jommastakummasta tekstistä.

1.

                   Kun ”Kauppamatkustajan kuolemaa” esitettiin Oulun kaupunginteatterissa, sen huojuvat
            lavasteet eivät auttaneet eläytymään amerikkalaisen esikaupungin raadollisuuteen, vaan lykkivät
            näytelmän tapahtumia Kuusamoa ja telttailua kohti. Siitä huolimatta lapsilleen ja vaimolleen
            optimismia uskotelleen kaupparatsun kauhea loppu teki minuun suuren vaikutuksen. Kun isä
      5     seuraavalla viikolla päästeli ilon huudahduksia kotona saatuaan tietää että hänet oli hyväksytty,
            suorastaan imaistu Kalevalasta nimensä ottaneen vakuutusyhtiön palvelukseen, niin sanotuksi
            viikonloppuesittelijäksi, minulta pääsi eräänlainen syntymäparkaisu. Niin syvältä repi ajatus
            isästä kauppamatkustajana.
                   Lisätienestiin hänellä toki oli oikeus, ottaen huomioon kasvavat suumme ja himomme
     10     kaikkeen mikä liikkui ja kiilsi. Mutta kodista toiseen tunkeutuva henkivakuuttaja tuntui
            tahmaiselta ajatukselta. Huolestuin ajatellessani jo sitä että isä liikkui kolme kertaa maalatulla,
            neljästi teipatulla pyörällä eikä millään auton tapaisella. Voisiko sellaiselta ostaa edes
            rintamerkkiä?
                   Isän innostusta ei voinut enää taltuttaa. Puolustusvoimien luoma vakaa linnoitus oli
     15     sortumassa. Sotilasmestari-vakuutustarkastaja, kuten hän uuden tittelinsä ilmaisi, halusi oitis
            ryhtyä myymään vakuutuksia kaikille teillä liikkuville. Kuolleetkaan eivät olisi hänen
            henkivakuutustensa ulottumattomissa.
                   Ensimmäiseksi hän yritti vakuuttaa kaikki kotikujan asukkaat. Jos hän joulupukkina olikin
            onnistunut tunkeutumaan lähimpien liesien ääreen, nyt ovet sulkeutuivat hänen edessään, tai jos
     20     vahingossa aukenivat, joku töllistelevä, esille lykitty lapsi kertoi isänsä edelleen olevan asioilla
            ja äidin vuoteessa. En iloinnut nähdessäni miten verhoja vedettiin kiinni hänen silmiensä edessä.
            Pian hän itsekin ymmärsi että olisi parasta pyöräillä kauemmaksi, jonnekin missä häntä
            ei tunnettaisi.
                   En tuntenut vielä elämän todellista jyrkkyyttä. Silti ymmärsin oikein hyvin naapuruston
     25     epäilykset, sillä kuka olisi halunnut vakuuttaa elämänsä sillä tavalla että oma joulupukki ryhtyy
            luetteloimaan kaikkia vastaan tulevia hirveyksiä. Pistorasiat, saostuskaivojen kannet, katuportit,
            saranat, kaikki muuttuivat vaarallisemmiksi kuin villieläinten ansat.
                   Kun joku osui meille kylään, hänet liimattiin heti sohvalle ja ennen muuta kestitystä hän
            sai syliinsä pinon erilaisia vakuutuksien vaihtoehtoja. Kahvikuppien sijasta pöydälle kertyi
     30     valikoima kaikenlaisia kyniä sopimusten tai pahimmassa tapauksessa vain ennakkosopimusten
            allekirjoittamiseksi. Varsin pian opimme erottamaan komissionäärin ja komitentin* eron.
                   Liikkuvan vakuutuskonttorin seuraaminen tuotti minulle tuskaa. Divisioonan esikunta,
            sen hienot pitkät käytävät, niillä kiireisesti säntäilevät aliupseerit ja kirjurit olivat sentään
            näkemisen arvoisia. Isä suuren työpöytänsä takana musteenkuivaimineen, kosmoskynineen,
     35     puhelimineen oli uskottavampi kuin sohvan nurkalla haitarilaukkuaan availeva myyntimies.
            Usein mietin miksi isä ei vain naamioitunut naiseksi ja järjestänyt kunnon ihmisten tapaan
            Tupperware-iltamia.
                   Ymmärsin että hän piti omatekoisien värssyjen lykkimistä henkivakuutuksen ja kuoleman
            ikäviin kansioihin osana yritystoimintaansa. Silti asia oli piinallinen. Tuntui kuin isä olisi vain
     40     saanut uuden pilailuasun.




2210-0101
                                                                 –3–                    M10/1/A1FIN/HP1/FIN/TZ0/XX

                   Miten raikkailta ja maalauksellisilta alkoivatkaan tuntua ajat jolloin isä kuukausien
            pyöristämiseksi teki milloin mitäkin, kultasi ja kaiversi hautakiviä kesäöisin, esiintyi
            juhannusjuhlilla kaikenlaisissa omituisissa tehtävissä, juustokeiton ja piimän vihkijänä tai
            parhaimmillaan toimi yleisurheilukilpailujen tuomarina sonnustautuneena klubitakkiin, jonka
    45      rintataskua koristi kansallisen urheilutuomariliiton merkki.

                                                                                    Hannu Väisänen, Toiset kengät (2007)



* komitentti: komissionäärin työnantaja (tässä vakuutusyhtiö), jonka puolesta
   omissa nimissään komissionääri, asiamies, tekee työtä




2210-0101                                                                   Turn over / Tournez la page / Véase al dorso
                                    –4–                    M10/1/A1FIN/HP1/FIN/TZ0/XX

2.

                                   Linnut

                 Linnut
                 siivekkäät avaruuslentäjät,
                 yössä taruilevat, loruavat tietäjät!
                 Samanaikaisesti tapahtuu kolme traagista erehdystä,
             5   hamartiaa*, niin kuin Aristoteles sanoisi:
                 raketti ylittää maan vetovoiman,
                 lintu suunnistaa tähtien ja maanmuotojen mukaan
                 ja yksinäinen puhuu unissaan,
                 kääntää kylkeä valittavalla vuoteellaan.

            10   Ihmismieli
                 on suunnaton sulatusuuni,
                 muistin mosaiikki, uunilinnun pesä
                 koostuu lukemattomista osista
                 joilla ei ole yhtään mitään tekemistä toistensa kanssa.
            15   Mieli unohtaa jopa täydenkuun,
                 syvällä-vaeltavan muotoa-muuttavan
                 silloin, kun sille ei muistaminen sovi.

                 Ota happipullo selkääsi niin saatat selvitä,
                 muuten tuskin jaksat kuulla tätä kaikkea!
            20   Meidän on liverrettävä,
                 liverrettävä henkemme
                 toistemme edestä.
                 Kuinka paljon toisten kärsimystä
                 sinun on nähtävä
            25   ennen kuin alat sulattaa ihmisiä,
                 annat anteeksi sen, mitä sinulle on tehty
                 (oli se miten vähäistä tahansa)?

                 Jossakin säilytetään anteeksiannon standardia,
                 täsmällistä kuin Pariisin metri.




2210-0101
                                                               –5–                           M10/1/A1FIN/HP1/FIN/TZ0/XX

                                 30    Yölintu tarinoi.
                                       Sen vuolasta, hellittämätöntä käsittämättömyyttä
                                       kuunnellessa tulee mieleen
                                       että anteeksianto voi tapahtua kuuntelemalla,
                                       siten, että osapuolet kertovat saman tarinan
                                 35    ja kuuntelevat toinen toisensa versioita.
                                       Entä, jos joku ulkopuolinen kuuntelee?
                                       Entä jos osapuolet kertovatkin tarinansa
                                       vain ulkopuolisille?
                                       Onko sen jälkeenkin
                                 40    vielä olemassa ulkopuolisia?

                                                   Anni Sumari, Linnut I (I–IV) kokoelmasta Mitta ja määrä (1998)



* hamartia: vakava erehdys tai heikkous, jonka takia päähenkilön kohtalo saa uuden suunnan




2210-0101
