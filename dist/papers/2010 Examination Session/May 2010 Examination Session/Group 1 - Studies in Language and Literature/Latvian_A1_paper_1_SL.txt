M10/1/A1LAT/SP1/LAV/TZ0/XX




       22100171


LATVIAN A1 – STANDARD LEVEL – PAPER 1
LETTON A1 – NIVEAU MOYEN – ÉPREUVE 1
LETÓN A1 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2210-0171                                                                                   4 pages/páginas
                                                             © International Baccalaureate Organization 2010
                                                       –2–                   M10/1/A1LAT/SP1/LAV/TZ0/XX

Uzraksti komentārus par vienu no sekojošiem tekstiem:

1.

                                                      Tev būs nokaut

            Vistas
                   Vistas ir vispopulārākie mājputni. Tās neprasa lielas pūles, ir viegli kopjamas, dēj olas,
            un arī buljons sanāk labs. Mēdz turēt arī pīles, retāk zosis, tītarus vai fazānus. Ar pīlēm ir neraža,
            tās mēdz lidot, un tad ej nu sagani tās. Tāpēc bieži vien tām piemēro vieglu kosmētisku operāciju
      5     ar šķērēm – spārnu apgriešanu. Tomēr pret pīļu olām man ir aizspriedumi un pīļu gaļas vietā es
            labprātāk dodu priekšroku vistas gaļai. […]
                   Liela daļa vistu bija godīgas, pārējās nē. Godīgās dēja olas pareizajās vietās, uz būros
            novietotajiem padēklīšiem. Pārējās – kur pagadās. Tas nepavisam nav labi, jo neļauj plānot
            saimniecību. Iedomājieties – vienā jaukā dienā no krūmiem izlien vesela cāļu saime. Kas notiktu,
     10     ja visas vistas tā izrīkotos? Ko Jūs iesāktu ar divdesmit vistu saimēm? Ar trīssimt cāļiem?
            Tur jau jānojūk arī centīgam saimniekam. Tāpēc ik vakaru tika veikta vistu skaita kontrole, un,
            ja kāda iztrūka, visa laucinieka ģimene devās meklējumos. Bija jālien pa nātrēm, ērkšķiem, ja vēl
            sanāca mīzenēs iekāpt, tad vispār vāks. Ja man izdevās pirmajam atrast šo vieglas uzvedības vistu,
            es viņu trencu ne pa jokam. Šī skrēja kladzinādama, tikmēr no būra izlīda gailis un metās palīgā
     15     nepaklausīgajai. Tad nu bija jāizvēlas ko ķert, vistu vai gaili. Tracis ne pa jokam. Kaut kā sadalot
            flangus uz visiem, mums izdevās iedzīt strupceļā abus putnus. Bet nē. Vista pārleca garajai stibai
            un mauca tieši krūmos iekšā. Nu, un ja šitā katru vakaru? Nepaklausīgā ātri vien uzprasījās
            uz pannas. […]
                   Cāļi izauga un kļuva par vistām un gaiļiem. Kādu dienu notika iniciācija, un jaungaiļi un
     20     jaunvistas devās uz mājām pie lielajām vistām. Portatīvais būris nolikts aiz šķūnīša pie siltumnīcas
            gaidīja jauno paaudzi.
                   Vectēva kabatas nazīša ar zilo spalu asmenis bija kļuvis pavisam šaurs – drīzāk tas atgādināja
            kaut kādu duramo, pīķi. Vectēvs pirms katras kaušanas nazīti kārtīgi uztrina pret galodu.
            Man nesaprotamā veidā viņš apļoja te vienu pusi, te otru, palūkāja ar īkšķi asmens grieztspējas,
     25     tad atkal patrina un beigās notīrīja ar sausu lupatiņu. Uzvilcis gumijoto motobraucēja cimdu vienā
            rokā, devās uz vistu būra pusi. Vistas nācās ļoti grūti noķert. Vectēvs ielīda mazajā vistu namiņā,
            lūdza aizvērt durvis, un pēc gāganu kariem nāca no namiņa ārā, turēdams nešpetno vistu rokās.
                   Vistas parasti krita aiz aveņu pudura, pie lielā kastaņa. Vectēvs pēc tam devās mazgāt rokas,
            bet es priecīgi nesu spainī iekrauto ķermeni uz virtuvi. Uz plīts karsējās ūdens. Kad lielajā katlā
     30     tas bija sācis pamatīgi burbuļot, vecāmamma nogrieza gāzi un uzlēja kūpošo verdošo ūdeni
            nelaiķei spainī. Kamēr ūdens atdzisa, bijusī vista izdvesa kaut kādas skaņas, vai tās nāca no viņas
            mirušās dvēseles, vai no kurienes, es nesapratu. Es teicu, ka vista vēl klukst, vecmamma iesmējās.
                   Kautķermenis tika uzlikts uz taburetes, vecmamma sēdēja uz zemā krāsns ķeblīša, un es uz
            vēl mazāka blakus viņai. Vistas spalvas kušķiem vien krita šmucspainī. Mazās spalviņas noplūkt
     35     bija pavisam viegli, roka kā kombains plēsa vāliem vien. Grūtāk bija ar garajām spalvām, tām bija
            ļoti dziļas saknes. Vecmamma uzticēja man pienākumu – ar plaķenēm raut tās ārā. Šādā veidā tās
            izraut bija pavisam viegli.




2210-0171
                                                        –3–                    M10/1/A1LAT/SP1/LAV/TZ0/XX

                  Kailā vista, galvu pārmetusi pār taburetes malu, skumji noraudzījās eksekūcijā. Mazās,
            ar plēvi pārvilktās actiņas abpus sekstei līdz ar ķermeni šūpojās – vistas miesa bija sastingusi.
   40       Bez biezās spalvu segas cietais vistas kakls atgādināja kaut ko, kam es nosaukumu vēl nezināju.
            Vecāmamma ar nazi iegrieza kvadrātiņu apkārt vistas izvadorgānu ārējai atverei un līdzīgi darināja
            caurumu vistas krūtīs. Līdzīgi kā olām mēdz izpūst vidu, tā arī vistas ķermenī darinātie caurumi
            kalpoja iekšējo orgānu atbrīvošanai. Orgāni bija interesanti. Tur bija gan melns bumbulītis,
            kuru nedrīkstēja pārdurt, lai nesamaitātu gaļu, gan maisiņš, kuru pārgriežot izbira veseli graudi un
   45       pat akmentiņi, gan dzeltens veidojums, kurā, kā teica vecāmamma, rodas olas. Dažreiz vecāmamma
            no vistas izvilka veselu olu, parasti ar mīkstu, mīkstu čaumalu, viena neveikla kustība, un lipīgais
            šķidrums iztecēja.

            Nāciet ēst!
                   Māras tantei negaršo truša gaļa. Vecāmamma stāstīja, ka reiz Māras tante ēdusi kotletes
   50       un slavējusi, un nemaz nav vaikstījusies. Tikai vēlāk viņai pateikts, ka tas bijis trusis. Vectēvs gan
            uz to atbildēja, ka varbūt Māras tante turpat aiz stūra pēc tam atstājusi kotletes. Vai tā bija, vai nē,
            par to vēsture klusē.
                   Mamma parasti ņem vistas spārniņu, viņai garšo āda. Es ņemu stilbiņu, tajā nav visādu
            mazu kauliņu, var normāli ēst. Vectēvs ir pieteicis savas monopoltiesības uz spicīti, kā viņš pats
   55       dēvē astīti. Vecmamma šķendējas par mūsu izlepšanu un ņem pirmo gabalu, kas trāpās. Lielākoties
            tie ir neizteiksmīgi krūšu gabali ar daudziem sīkiem kauliem, kurus pat suņiem nedrīkst dot,
            lai tie neaizrītos.
                   Pirmajā dienā visi ēd galertu un sajūsminās. Vēlāk caurspīdīgā masa pārvelkas ar riebīgu
            baltu tauku kārtu, un es neēdu. Ja vien mamma to nenokasa. Parasti nokasa.
                   ***
   60              – Vēl zupiņu?
                   – Jā, vienu kausiņu.

                                                                                       Gundars Ignats, Es (2008)


      – Ar piemēru palīdzību nosauc un raksturo galveno problēmu.

      – Komentē stilu un mākslinieciskās izteiksmes līdzekļu lietojumu fragmentā, atbildot uz jautājumu:
        kādu efektu teksts atstāj uz lasītāju?

      – Analizē ironijas nozīmi tekstā.




2210-0171                                                         Turn over / Tournez la page / Véase al dorso
                                                     –4–                   M10/1/A1LAT/SP1/LAV/TZ0/XX

2.

                                                   Soneta

                                 Nu zobins1 man uz lielu karu trinams
                                 Ar tiem, kas latvju valodu vēl maisa,
                                 Tur „ä, ö, ü, th” un citu kaisa,
                                 Kas vientiesīgam latvim nava minams.

                             5   Bez tam jums, lieliem vīriem, darīts zināms,
                                 Lai vārdiem, kas bez astes, asti taisa
                                 Vēl klāt un „s” lai vairāk nenoraisa,
                                 Jo citādi man tagad karš ir vinnams2.

                                 Bet, ja kāds, nenoprazdams šādu lietu,
                            10   Ar pliku zobinu man virsū ietu
                                 Un gribētu man’ šķelt kā sīku graudu:

                                 Lai nāk! es, droši palikdams uz vietu,
                                 Tam aplamniekam vēl tik reizi draudu,
                                 Ja nenorimstas, dzīvību tam zaudu3.

                                                                           Juris Alunāns, Dziesmiņas (1856)



1
     zobins: zobens
2
     vinnams: uzvarams
3
     zaudu: atņemu



        – Ar piemēru palīdzību analizē dzejoļa formveides principus.

        – Cik pārliecinoša ir Juris Alunāns iestāšanās par nacionālo valodu.

        – Komentē soneta struktūru.

        – Kā, Tavuprāt, dzejolis sasaucas ar šodienu, vai tas nav zaudējis aktualitāti?




2210-0171
