M10/1/A1DAN/HP1/DAN/TZ0/XX




       22100065


DANISH A1 – HIGHER LEVEL – PAPER 1
DANOIS A1 – NIVEAU SUPÉRIEUR – ÉPREUVE 1
DANÉS A1 – NIVEL SUPERIOR – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2210-0065                                                                                 4 pages/páginas
                                                           © International Baccalaureate Organization 2010
                                                    –2–              M10/1/A1DAN/HP1/DAN/TZ0/XX

Skriv en kommentar til én af følgende to tekster:

1.

                                      Kan det blive værre endnu

                                      Men kan det være værre endnu
                                      når hadet bliver så stort
                                      at der ikke bare flyver
                                      krystalglas gennem luften,
                                 5    men også ord så skarpe,
                                      så kostbare,
                                      at de aldrig kan glemmes

                                      de hober sig op
                                      i smertende depoter
                                10    som slider os
                                      fra hinanden.

                                      Det kan være værre endnu
                                      når alle de år
                                      de hemmelige gaver
                                15    vi bærer med hinanden,
                                      forlader os
                                      på én uheldig dag,
                                      vendes rundt
                                      og bliver det omvendte
                                20    af alt hvad der er godt.

                                      Den dag
                                      du brugte kniven
                                      med langsom omhu
                                      og snittede de røde,
                                25    de mest distræte flænger,
                                      uden dog at glemme
                                      alle tynde steder
                                      på min blodfattige krop,
                                      da kom den lille kile
                                30    af helt umulig sorg,
                                      og den kan aldrig glemmes

                                      nu vokser den sig stor
                                      imellem os.
                                      Den slider vores hænder
                                35    fra hinanden.




2210-0065
                                           –3–                M10/1/A1DAN/HP1/DAN/TZ0/XX


                              Den gør at vores sprog
                              er blevet hemmeligt
                              på den forkerte måde,
                              den gør at vi bliver stille
                         40   når vi skal tale sammen.
                              Når vi skal kigge
                              på hinanden.
                              Jeg siger:
                              Den dag du brugte kniven…
                         45   Så lukkes dine øjne
                              for lyset
                              du siger: mig?
                              Jeg bruger aldrig knive.

                              Og sådan er det allerværst
                         50   og kan det blive værre
                              endnu.
                              Vores stole rummer
                              hver sin smerte
                              du siger, det er godt
                         55   vi ingen bænke har.
                              Vi danner en bro
                              fra hver sin nat
                              med hænder der lyser
                              af gamle
                         60   og nye
                              kys.

            Naja Marie Aidt: Kan det blive værre endnu. Fra: Et vanskeligt møde, Gyldendal (1992)




2210-0065                                           Turn over / Tournez la page / Véase al dorso
                                                     –4–                M10/1/A1DAN/HP1/DAN/TZ0/XX

2.

                                                        Strand

            Hun ligger i sandet bag ham. Hun ligger på maven. Hun støtter ansigtet med den ene hånd.
            Den anden ligger i sandet foran hendes øjne. Hun kan ikke se manden. Han taler til hende.
            En lille myre bevæger sig tungt gennem sandet. Så forsvinder den igen.

            Manden rejser sig og går i vandet. Så er der stille omkring hende og hun hæver kroppen og
      5     vender ansigtet. Hendes øjne glider over vandet. Hun ser ham vade udad i det lavere vand.
            Langt borte kommer nogle gående. Han når det dybere vand og forsvinder under det.
            Således kan hun ikke se ham et stykke tid. Han dukker op igen og vinker til hende og hun vinker
            til ham. Han forsvinder og dukker op og vinker og hun vinker igen.

            De gående er udfor hende nu. Et øjeblik dækker de ham. Hun ser ham i vandet. Han vinker.
     10     Så passerer de gående hende og skygger for ham og hun kan ikke se ham.

            De gående er forbi og forsvinder og hun ser igen uhindret udover vandet. Et øjeblik kan hun ikke
            se ham. Så dukker han frem af vandet og vinker til hende. Hun vinker igen og lægger sig så.
            På ryggen denne gang.

            Hun ligger sådan et stykke tid. Så løfter hun sig halvt op og kigger ud. De gående er forsvundet.
     15     Han er stadig derude og hun vinker til ham. Han ser det ikke. Han forsvinder under vandet.
            Hun mærker sig det grå vand og den blå himmel. Så glider hun igen tilbage i sandet. Ved siden af
            hende i sandet er en radio. Hun tænder for den uden at rejse sig. Musik kommer fra den.

            Hun forlader ham.

                                                    Peter Asmussen: Strand. Fra: Stemme, Gyldendal (1989)




2210-0065
