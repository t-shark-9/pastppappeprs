M10/1/A1CRO/SP1/SCR/TZ0/XX




       22100059


CROATIAN A1 – STANDARD LEVEL – PAPER 1
CROATE A1 – NIVEAU MOYEN – ÉPREUVE 1
CROATA A1 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2210-0059                                                                                   3 pages/páginas
                                                             © International Baccalaureate Organization 2010
                                                         –2–                   M10/1/A1CRO/SP1/SCR/TZ0/XX

Napišite komentar potaknut jednim od navedenih tekstova:

1.

                                                       Priča o traženju

                   Stvarno treba imati sreće u životu da bi se našlo ono za čime se traga.
                   Tisuće ljudi koji se susreću po ulicama žure nekud, a kada biste ih pitali kamo ih put vodi,
            ne bi znali odgovoriti. Bezglavo trče u paničnu strahu da će ih izdati snaga ili da će ih vrijeme
            pregaziti. Cijeli život su u stanju staviti na kocku, samo da stignu na nepoznato odredište. I doista,
      5     znaju proći godine i desetljeća dok netko zastane, kada mu se učini da je to ono pravo.
                   Cijeli svijet se traži kao da je neizmjerno velik. A nije. Zašto bi se inače govorilo
            svijet je mali. A ako je to točno, kako je moguće da se ljudi ne mogu naći ni u tom malom svijetu?
            Nešto doista nije u redu, ili je zapravo teško naći nekoga tko će vas čuti, razumjeti, ljubiti, utješiti.
            Svijet je pun zamki, nepredvidivih igara na koje niste navikli, jer ste u svojoj biti iskreni.
     10            Traženje je valjda najteže što vas čeka na stazi koju ste odabrali. I uvijek sumnja,
            mogućnost da ste pred strašnim i nepopravljivim promašajem, sumnja da će vas takve pogrješke
            skupo stajati, a vi ne znate ništa, bojazan da će svijet ismijati putnika koji želi na sjever a ide
            na jug, neprestano vam lebdi u podsvijesti, ili čak da ćete shvatiti da ste u slijepoj ulici, da je cijeli
            vaš život bio uzaludan, jer nikamo niste došli.
     15            Zato ste i skloni sebe analizirati u osami, brižljivo krijući sve što nije lijepo u vama. Život se
            igra s vama, jer je čovjek nesavršen pa su vaše pogrješke vaša kvaliteta. Tko će znati što je dobro,
            a što ne?
                   Mene zanima tko je čovjek koji je prošao pored mene, pijan i neobrijan? Zašto je psovao i
            otkud baš on na mojem putu za koji sam mislio da je pravi? Oprostite, ali svijetu su zanimljiviji
     20     oni koji griješe, od bezgrješnih i čistih. Od takvih se nema što naučiti, s takvima se nema o
            čemu razgovarati.
                   Zato slobodno nastavite svoju potragu, nema razloga strahu da ćete možda pogriješiti.
            Ono što se traži, obično se teško nalazi. Uostalom, malobrojni su oni koji su našli. Ali možete
            biti zadovoljni i ako priđete dovoljno blizu toj iskrici koju ste sebi namijenili. I to je znak da
     25     ste uspjeli.

                                                                     Siniša Glavašević, Priče iz Vukovara (1992)


       – Što je sadržaj eseja?

       – Kakvim je rečenicama pisac izrazio svoja zapažanja?

       – Kako na Vas djeluju istine o kojima govori pisac?




2210-0059
                                                  –3–                   M10/1/A1CRO/SP1/SCR/TZ0/XX

2.

                                               Blago veče

                                 Crven požar dana na zvoniku vitom
                                 Planuvši još jednom polagano gasne.
                                 Zrak je providan: nad poljem i nad žitom
                                 Sve nam stvari dođu neobično jasne.

                             5   Sjenke krenu sa dna zlatnih perspektiva
                                 I sve dublje tonu humci i daljine;
                                 S onih blizih šuma mirno se razliva
                                 San i skladan miris umorne tišine.

                                 Tad se usred zlata i potmula sjaja
                            10   Javi Angelus i molitvene ure
                                 Skrušeno zaplove preko cijelog kraja
                                 Sve na tihe ceste i crvene majure.

                                 A kad naglo presta nad ugaslim žitom
                                 I kazuje tihe pjesme zrikavaca,
                            15   Sve je tako blago i tako čudno i pri tom
                                 Ko da netko neznan poljima koraca.

                                                            Ljubo Wiesner, Hrvatska Mlada Lirika (1914)


      – Koje se realnosti prirode zatječu u sređenu nizu?

      – Kojom je vrstom stiha pisana pjesma, i kako se taj metrički uzorak slaže s cjelinom pjesme?

      – Kakav je Vaš doživljaj pjesme? Što Vam ona govori o životu?




2210-0059
