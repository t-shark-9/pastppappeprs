M10/1/A1MAL/SP1/MAY/TZ0/XX




       22100187


MALAY A1 – STANDARD LEVEL – PAPER 1
MALAIS A1 – NIVEAU MOYEN – ÉPREUVE 1
MALAYO A1 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2210-0187                                                                                   4 pages/páginas
                                                             © International Baccalaureate Organization 2010
                                                    –2–                M10/1/A1MAL/SP1/MAY/TZ0/XX

Tulis sebuah ulasan mengenai satu daripada petikan-petikan berikut:

1.

                  “Tuk Napiah nak mengamuk,” Kamal berbisik kepada Alwi di sisinya. Alwi sampaikan
            kepada Zali. Dan desas-desus itu meleret dari satu telinga ke satu telinga anak-anak itu.
                  Mereka menanti.
                  Pekerja-pekerja JKR yang datang lengkap dengan alat-alat perkakas mereka hendak
      5     menebang pohon jejawi tercengang-cengang tidak tahu ekor kepala. Mereka tercegat bagai dipukau.
            Seorang daripada mereka yang berpakaian agak kemas dari yang lain perlahan-lahan mara
            ke depan. Cuma selangkah dua, langkahnya mati.
                  “Ka…kami bukan…nak…nak bergaduh. Ka…kami disuruh datang untuk…untuk…”
                  Tak sempat habis dia berkata Tuk Napiah menyergah.
     10           “Aku tahu! Aku tahu! Baik kamu semua balik kalau tak mau mati. Balik!!!”
                  Parang panjangnya digawangkan lagi. Serentak itu dia melangkah ke arah mereka. Diikuti
            oleh barisan perajurit-perajurit tuanya. Kamal meluru membuntuti mereka. Alwi mengekorinya.
                  Pekerja-pekerja itu membuka langkah seribu, bercempera lari macam sekawan kambing
            ke arah perahu yang membawa mereka tadi. Secepat itu mereka berkayuh ke seberang, dayung
     15     mereka bagai tak tercecah di air.
                  Suara-suara kecil bersorak-sorak menyambut kemenangan Tuk Napiah; jaguh mereka.
            Kamal terlompat-lompat dan kawan-kawannya turut sama. Tuk Napiah memerhati mereka.
            Dia tersenyum. Senyumnya bukan senyum megah. Bukan juga senyum riang tapi senyuman pahit.
            Seolah-olah kemenangannya itu tidak memberi sebarang erti kepadanya. Macam dia tahu yang
     20     akhirnya dia terpaksa mengalah juga.
                  “Mereka akan datang lagi.”
                  Suaranya hampir-hampir tidak kedengaran. Pada wajahnya bayang-bayang kesal bercampur
            sedih. Tuk Said menatap wajahnya kemudian menepuk-nepuk bahunya.
                  “Kalau mereka datang lagipun kami tetap akan berdiri di sisi kau, Piah,” bisik Tuk Said.
     25     “Sama-samalah kita pertahankan hak warisan kita, sama-sama kita jaga pohon jejawi.”
                  Orang tua-tua lain sama-sama mengaku. Tapi wajah Tuk Napiah tetap keruh. Dia benar-
            benar kesal kerana terpaksa melakukan apa yang dilakukannya sebentar tadi.
                  Beransur-ansur mereka bersurai. Masing-masing menuju ke arah bendang, ke arah kebun.
            Dan anak-anak dengan pekik sorak yang biasa berkejar-kejar kembali ke arah sungai. Pohon jejawi
     30     diragas mereka. Lentum-lentam mereka terjun ke dalam sungai. Sebentar kemudian mereka sudah
            melupai segalanya. Suasana kembali seperti biasa seolah-olah tidak ada apa-apa yang berlaku
            sebentar tadi.
                  Tuk Napiah tidak ke kebun. Dia duduk termenung di muka pintu rumahnya. Dia memerhati
            anak-anak yang bermain di sungai. Suara mereka tidak menghiburkan lagi. Wajahnya pudar
     35     sepudar matahari yang telah dibalut awan hitam. Entah kerana marah. Entah kerana geram atau
            kerana sedih; air matanya menakung di bibir matanya.

                                                          Zainuddin Saad, Pohon Jejawi Tuk Merah (1981)




2210-0187
                                                 –3–                   M10/1/A1MAL/SP1/MAY/TZ0/XX

      – Berikan penilaian anda tentang pemaparan dan kepentingan Tuk Napiah dalam petikan ini.

      – Berikan pendapat anda tentang keberkesanan gaya naratif petikan ini.

      – Berikan ulasan tentang pentingnya konflik dalam petikan ini.

      – Berikan pendapat anda tentang sikap yang dianjurkan pengarang kepada pembaca terhadap situasi
        yang dipaparkan dalam petikan.




2210-0187                                                Turn over / Tournez la page / Véase al dorso
                                                –4–                 M10/1/A1MAL/SP1/MAY/TZ0/XX

2.

                              Balada Orang-Orang Yang Ditinggalkan

                           janganlah meresahkan diri tentang kami
                           dengan perdebatan-perdebatan yang menyayukan
                           kerana kami mempunyai kekasih yang setia
                           dan mereka tidak boleh kami tinggalkan
                       5   kerana mereka dengan mudah
                           akan membunuh kami
                           dengan tidak memberi nasib.

                           kami adalah orang-orang yang ditinggalkan
                           di kepingan-kepingan tanah yang retak
                      10   dengan kerbau dan lumpur di belakangnya
                           dan urat-urat sejarah di dalam selut
                           serta bahagia di sudut-sudut yang luas.

                           kami adalah orang-orang yang ditinggalkan
                           di permukaan laut yang galak dan ngeri
                      15   yang memberi dan memakan kehidupan
                           serta menyimpan mayat
                           dalam penderitaan yang dalam.

                           kami adalah orang-orang yang ditinggalkan
                           di sekitar kota yang kian tua
                      20   antara batu-batu angkuh
                           dan manusia yang menjadi batu-bata
                           untuk memikul kebahagiaan seluruh
                           permintaan yang semakin mendesak.

                           kami adalah orang-orang yang ditinggalkan
                      25   dengan lumpur dan kerbau
                           dengan teritip dan ombak
                           serta jentera usang yang mengaum
                           dan bau wang yang baru dicetak.

                                Mansor Ahmad Saman, Balada Orang-Orang Yang Ditinggalkan (1981)

      – Nyatakan pendapat anda tentang tema dan persoalan puisi ini.

      – Bincangkan keberkesanan penyair dalam pemilihan kata dan imejan.

      – Beri ulasan tentang nada dan kegunaannya dalam sajak ini.

      – Beri ulasan tentang sikap penyair mengenai persoalan-persoalannya.




2210-0187
