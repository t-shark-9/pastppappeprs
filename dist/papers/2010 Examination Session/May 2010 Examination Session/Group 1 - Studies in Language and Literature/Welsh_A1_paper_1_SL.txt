M10/1/A1WEL/SP1/WEL/TZ0/XX




       22100339


WELSH A1 – STANDARD LEVEL – PAPER 1
GALLOIS A1 – NIVEAU MOYEN – ÉPREUVE 1
GALÉS A1 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2210-0339                                                                                   5 pages/páginas
                                                             © International Baccalaureate Organization 2010
                                                      –2–                 M10/1/A1WEL/SP1/WEL/TZ0/XX

Ysgrifennwch sylwadau ar un o’r darnau hyn:

1.

                   Roedd o’n sobor fel sant.
                   Grêt. Y noson cyn y Dolig, pawb arall wedi meddwi o’i gwmpas o, a dyma fo’n eistedd
            mewn cornel efo Coke fflat mewn gwydryn ar y bwrdd o’i flaen. Yn gwylio’i gariad yn dawnsio
            efo rhyw foi arall.
      5            Roedd ganddo gur yn ei ben hefyd, doedd hwnnw ddim yn helpu; cur oedd wedi dechrau cyn
            iddo fynd allan o’r tŷ.
                   Diolch i’w dad, meddyliodd.
                   Roedd Stiw Powell wedi bod yn ymddwyn yn od ers dyddiau, wastad un ai’n gwylio’r
            tywydd ar y teledu neu allan yn yr ardd gefn yn astudio’r awyr fel tasa fo’n chwilio am UFOs
     10     neu rwbath.
                   Ac amser te heno, roedd o wedi dweud wrth Gwyn: “Dw i ddim yn meddwl y dylat ti fynd
            allan heno ’ma.”
                   Roedd Gwyn wedi rhythu arno gyda darn o pizza hanner ffordd i’w geg. Beth oedd hyn –
            un arall o’i jôcs uffernol o? Ond na, roedd ei dad o ddifrif, yn ôl yr olwg ar ei wyneb.
     15            “Byhafia, ’nei di?” meddai Gwyn wrtho.
                   “Ma’ nhw’n addo eira.”
                   “Big deal.”
                   “Dw i ’di deud wrth Sara, dydi hi ddim yn ca’l mynd allan.”
                   O, meddyliodd Gwyn, dyna egluro’r gweiddi a glywodd yn gynharach, a’r ffaith nad oedd
     20     Sara yn y gegin.
                   “Ma’ hi’n noson cyn Dolig, Stiw,” meddai Yvonne.
                   Trodd Stiw ac edrych arni.
                   “Ti’n meddwl ’mod i ddim yn gwbod hynny?” Trodd yn ei ôl at Gwyn. “Pam na wnei di
            ffonio Kelly, a gofyn iddi hi ddod yma?”
     25            “Yma?”
                   “Pam lai? Ma’ ’na ddigon o lysh yma.”
                   Roedd Gwyn wedi piffian chwerthin, gan boeri briwsion pizza dros y bwrdd.
                   “Ti’n meddwl fod Kelly eisiau dod yma – eisiau treulio heno, o bob noson, yn eistedd o flaen
            y teli efo chi’ch dau? Get a life!”
     30            Neidiodd Gwyn a’i fam wrth i Stiw daro wyneb y bwrdd â’i law.
                   “Dw’t ti ddim i fynd allan heno ’ma!”
                   Cododd Gwyn ar ei draed.
                   “Wyt ti am fy stopio i, wyt ti?”
                   “Yndw! Os oes raid i mi …”
     35            Safodd Gwyn yn ei unfan wrth i Stiw wthio’i gadair yn ôl a stryffaglu i godi oddi wrth
            y bwrdd. Gosododd Yvonne ei llaw ar ei fraich, a defnyddiodd Stiw hynny fel esgus dros beidio
            â chodi ymhellach.
                   Gwenodd Gwyn. Ma’r boi yma, meddyliodd, yn pathetig.




2210-0339
                                                    –3–                M10/1/A1WEL/SP1/WEL/TZ0/XX

                   “Gad iddo fynd allan os ydi o eisiau.”
   40              “A mae o eisiau,” ychwanegodd Gwyn. “Mae o’n mynd, hefyd.”
                   Aeth i ymolchi a newid. Wrthi’n gwisgo’i siaced yr oedd o pan ddaeth Sara i mewn
            i’w ystafell.
                   “Ti’n mynd allan?”
                   “Nac ’dw. Dw i am aros i mewn, yn gwrando arnyn nhw’u dau yn ffraeo. Be ti’n feddwl?”
   45              “Dw i’n dod efo chdi.”
                   “No way! Dw i’n galw i nôl Kelly … a dw i’n hwyr yn barod. Symud o’r ffordd, ’nei di?”
                   Ymwthiodd allan heibio i’w chwaer.
                   “Plîs, Gwyn.”
                   “Cer di i dy wely’n gynnar yn hogan dda, ac efallai y daw Santa â lot o bresanta
   50       neis i chdi.”
                   Roedd Stiw’n aros amdano wrth droed y grisiau.
                   “Dw i am ofyn yn neis i chdi …”
                   Be oedd yn bod ar y dyn? Roedd haen denau o chwys ar wyneb ei dad, ac roedd ei lygaid
            yn sgleinio â rhyw oleuni rhyfedd. Mae o wedi bod yn yfed drwy’r dydd, penderfynodd Gwyn,
   55       ac wedi cymysgu’r diodydd anghywir – gormod o Bacardi, gormod o seidr, gormod o gwrw.
            Gormod o bopeth yn wir.
                   “O, cer o’r ffordd, Dad, ‘nei di?”
                   Ymwthiodd heibio iddo a chwilio drwy bocedi’i gôt am allweddi’r car. Lle roedden nhw …?
                   “Ei di ddim yn bell heb y rhain, beth bynnag.”
   60              Trodd Gwyn i weld Stiw yn cerdded i mewn i’r ystafell fyw gyda’i allweddi ef yn ei law.

                                                          Gareth F Williams, Eira Mân, Eira Mawr (2007)


      – Sut y cyflwynir perthynas Stiw Powell â’i blant, yn arbennig ei fab, yn y darn?

      – Beth yw rôl Yvonne yn y detholiad a pha mor allweddol yw ei hymateb i’r sefyllfa?

      – Beth yw swyddogaeth a pha mor effeithiol yw defnydd yr awdur o ddeialog?

      – Beth yw eich ymateb chi i’r gwrthdaro teuluol a ddisgrifir yn y darn?




2210-0339                                                   Turn over / Tournez la page / Véase al dorso
                                                –4–                 M10/1/A1WEL/SP1/WEL/TZ0/XX

2.

                                      Y Canol Llonydd Distaw

                 Dal fi’n dynn … paid dweud dim …

                 Gwawriodd arnaf i o’r diwedd un o wersi Tao Te Ching
                 mai gwacter, llonydd a heddwch a distawrwydd sydd wrth
                 						                                      wraidd pob dim
             5      ond glywi di y cegau yn siarad?
                    glywi di y lleisiau mor groch?
                 maen nhw’n debyg i minnau         yn malu awyr
                 yn debyg i chdithau yn f’ateb innau
                 ’dan ni’n swnio fel miloedd     o wenyn prysur
            10   weithia’ fel storom o fellt a tharanau.

                 Dal fi’n dynn … paid dweud dim …
                   Dwi’n chwilio am y canol llonydd distaw
                   sy’ ynof fi fy hun ac ynghanol pob dim,
                   chwilio am y gwacter mawr a hyfryd
            15     ynom ni i gyd yn llonydd fel llyn.

                 ’Dan ni’n hau hadau, medi’r cnydau Daw tymor arall i aredig
                 Gobeithio bod ni’n dysgu rywsut         Sut i fyw yn fwy caredig …
                    weli di dy ffrindiau’n chwilio
                    yng nghanol y wyneba’ di-ri’
            20   am un edrychiad, un cyffyrddiad,
                 rhyw sylweddoliad, darganfyddiad,
                 ’dan ni angen edrych      i fyw llygaid ein gilydd
                 angen dinoethi      heb deimlo c’wilydd.

                 Gwyn eu byd y rhai sy’n noeth …
            25     Yn chwilio am y canol llonydd distaw
                   sy’ ynof fi fy hun ac ynghanol pob dim,
                   chwilio am y gwacter mawr a hyfryd
                   ynom ni i gyd yn llonydd fel llyn.




2210-0339
                                                  –5–                 M10/1/A1WEL/SP1/WEL/TZ0/XX

                  Noson gynnes yng Ngorffennaf
             30                                 yr haul yn machlud dros y ffin
                  ffrindiau wrth y bwrdd yn chwerthin
                                                rhannu sgwrs a chaws a gwin
                     mae y trefi mawr a’r dinasoedd
                     yn pwyso’n rhy drwm arnom ni
             35   ’dan ni angen llwybr mewn coedwig dawel
                  mwsog a nentydd, mymryn o awel
                  angen gollwng baich y geiriau
                  a chlywed ochenaid        y Fam Ddaear.

                  Gwyn eu byd        yr addfwyn rai …
             40     Sy’n chwilio am y canol llonydd distaw
                    sy’ ynof fi fy hun ac ynghanol pob dim,
                    chwilio am y gwacter mawr a hyfryd
                    ynom ni i gyd yn llonydd fel llyn.

                                                                 Steve Eaves, Hoff Gerddi Cymru (2000)


      – Sut a pha mor effeithiol y mae’r bardd yn disgrifio cyflwr bywyd heddiw?

      – Trafodwch arddull ac iaith y gerdd.

      – Sut y mae’r syniad o’r “canol llonydd distaw” yn cael ei ddiffinio a’i bwysleisio yn y gerdd?

      – Beth yn eich barn chi yw neges y gerdd a sut yr ydych chi’n ymateb iddi?




2210-0339
