M10/1/A1EST/SP1/EST/TZ0/XX




       22100095


ESTONIAN A1 – STANDARD LEVEL – PAPER 1
ESTONIEN A1 – NIVEAU MOYEN – ÉPREUVE 1
ESTONIO A1 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2210-0095                                                                                   4 pages/páginas
                                                             © International Baccalaureate Organization 2010
                                                –2–                     M10/1/A1EST/SP1/EST/TZ0/XX

Kommenteerige ühte kahest tekstist:

1.

                          2.2.3

                          Mehed võtavad taigas viina ja lähevad
                          helikopteriga sõitma. All puha seedrid või
                          helerohelised nulud, aga keset metsi
                          paistab ka helkiv veesilm, sügavselge järv.

                      5   Helikopter peatub otse järve kohal. Vette
                          visatakse nöörredel, ja üksteise järel
                          sulpsatavad järve kolm mütakat keha,
                          viinased ja rõõmsad. Suplus nagu unenäos.

                          Helikopter kohmetub. Mina olen masin,
                     10   mul on vaja juhti, on vaja humanoidide raskust,
                          gravitatsiooni ... Nii müriseb helikopter,
                          vangub, viibutab saba ja kerkib paar meetrit.

                          Nüd on mehed järvega üksi. Suplus päris unenäos.
                          See on maailma kõige puhtam järv. Lained
                     15   veerevad tasa, miski lipendab ülal – eks redel,
                          ja järves on maailma kõige puhtamad mehed.

                          [...]

                          3.4.4

                          Oi, järves on maailma kõige puhtamad mehed.
                          Oi, helikopter kerkib, ta kerkib paar meetrit
                          ja temaga koos nöörredeli ots
                     20   ja otsaga koos kõik see, mis sidus

                          mehi töö, elu, viina ja vabaduse külge.
                          Nad ujuvad nüüd puhtas ja selges vees.
                          Nad ujuvad seni, kuni mõistus on selge ja puhas
                          nagu Immanuel Kantil, siis ronivad kaldale.

                     25   Nüüd tulevadki sääsed. Rünnak algab kohe,
                          see viiakse läbi kavakindlalt ja katkematult,
                          ilma tarbetu halastuseta. Taigasse jäävad
                          kaks paistes keha, kolmas jõuab koju ja vangi.




2210-0095
                                                   –3–                  M10/1/A1EST/SP1/EST/TZ0/XX

                            Helikopter aga elab edasi. Tema akendes ujuvad
                      30    teibid ja imikarbid, ta ei vaja humanoidide raskust
                            ega tõuse järve põhjast isegi saja aasta takka.
                            Kuupaistel särab kogu järv nagu Tiamati veri.

                                           Hasso Krull, Neli korda neli, lehekülg 30 ja lehekülg 57 (2009)


      – Kuidas aitab keelekasutus ja kujundilisus luua luuletuse atmosfääri?

      – Analüüsi meeste ja helikopteri rolli luuletuses.

      – Kirjelda lugeja positsiooni luuletuses.

      – Kommenteeri vaikuse ja ilu teemasid luuletuses.




2210-0095                                                  Turn over / Tournez la page / Véase al dorso
                                                      –4–                   M10/1/A1EST/SP1/EST/TZ0/XX

2.

                     Ma ei ole kunagi põgenenud sellelt rannalt väikese kalapaadiga. Ma ei usu, et see oleks
            võimalik olnud. Aga unes olen ma seda mitu korda teinud, kõik läheb alati täpselt samuti nagu
            eelmistes unenägudes. On mustjashall õhtu, nii vaikne, et tuleb sõuda äärmiselt ettevaatlikult.
            Aga sõudjad on ka vilunud, nad on seda merd kündnud aastakümneid ja tunnevad seda sama
      5     hästi kui oma kiviklibuseid põllulappe. Nad on juba ammu surnud. Need, kes veel elavad, kuigi
            teadmatuses, on kaldale maha jäänud. Vesi on sügavroheline nagu sel esimesel päeval, mida ma
            üldse mäletan, kunagi väga ammu.
                   Ma ei ole kunagi lahkunud seda teed. Aga ma näen randa sellest küljest, alasti, mahajäetud,
            surnud. Ainult üsna varaseis lapsepõlvemälestusis on ta olnud roheline, seegi on võib-olla hiljem
     10     juurde luuletatud. Tegelikult on ta alati olnud vana, luitunud ja kuivanud. Mitte ainult rohi, vaid
            ka visa hingega kadakapõõsad on lõpuks kuivanud kollaseks. Hall paas nagu kasvaks ülespoole,
            tungiks läbi õhukese kamara nagu nälgiva looma selgroog, nagu mahajäetud maja sarikad
            läbi katuse. Vinge meretuul lõõtsub üle järjest lagedama maa, viib kaasa viimse mullasõmera
            kivide vahelt.
     15              Tühi, surnud rand. On raske uskuda, et see kunagi võiks veel ellu ärgata. On raske uskuda,
            et tõelisus kunagi võiks selle unenäo olematuks teha. Merigi taganeb siit, savine merepõhi kuivab
            ja praguneb, siin on palja jalu valus käia. Kust võtan nii tugevad, rautatud saapad, millega võin
            jälle sellele rannale astuda? Ja kas mul oleks südant tallata rautatud saabastega sellel maal,
            mis ometi on olnud mu ema, kuigi ta nüüd on surnud.

                                        Karl Ristikivi, Hingede öö. 1953 – Hingede öö, Eesti Raamat (1991)


      – Kommenteeri isikliku ja rahvusliku kogemuse suhet katkendis.

      – Analüüsi tegelikkuse ja unenäo suhet katkendis.

      – Kuidas aitab keelekasutus ja kujundilisus luua tekstikatkendi meeleolu?

      – Kommenteeri jutustajahääle positsiooni ja tähtsust katkendis.




2210-0095
