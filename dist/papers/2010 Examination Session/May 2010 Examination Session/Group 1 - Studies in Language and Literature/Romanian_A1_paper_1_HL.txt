M10/1/A1ROM/HP1/RUM/TZ0/XX




       22100241


ROMANIAN A1 – HIGHER LEVEL – PAPER 1
ROUMAIN A1 – NIVEAU SUPÉRIEUR – ÉPREUVE 1
RUMANO A1 – NIVEL SUPERIOR – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2210-0241                                                                                 3 pages/páginas
                                                           © International Baccalaureate Organization 2010
                                                         –2–                 M10/1/A1ROM/HP1/RUM/TZ0/XX

Comentaţi unul dintre următoarele pasaje:

1.

                   Abia trezit din somn în coliba lui prizărită la marginea dinspre răsărit a raiului, sfântul Sisoe
            făcătorul de minuni înălţă pe glasul al şaptelea, cu un ochi închis şi cu celălalt deschis numai
            pe jumătate, o cântare de laudă împăratului ceresc, stăpânul celor văzute şi nevăzute.  Ieşi apoi
            în prag, să se spele pe ochi la soare cu apă rece dintr-o bardacă de lemn mirositor, pufnind şi
      5     împroşcând în juru-i stropi de diamante. [...]  Coruri de binecredincioşi se auzeau din toate părţile
            raiului despletind psalmi şi osanale în strălucirea trandafirie a dimineţii.
                   [...] Căci încă de la început, de când intrase în Rai şi văzuse cum stau lucrurile pe aici,
            Sisoe nu visa altceva decât să capete şi el o ceată mai mică de binecredincioşi pe care
            să-i călăuzească, să-i înveţe şi să-i şmotrească de dimineaţa până seara, cum vedea el că fac sfinţii
     10     cei mari şi preafericiţii de sub oblăduirea lor.  Dar Domnul-Dumnezeu, ştiindu-l pe el cam lipsit
            de învăţătură şi nu cu totul dezlegat de cele pământeşti, măcar că plin de râvnă, nu prea se uita în
            gura lui. [...]  Aducându-şi aminte de mâncare, Sisoe simţi îndată la rădăcina limbii gust de lapte
            dulce şi de smochine coapte, hrana cea de toate zilele a fericiţilor dintru împărăţia de sus.
                   „Parcă aş bea oleacă de apă...” se gândi el, strâmbându-se puţin.  Şi n-apucă să-şi isprăvească
     15     bine gândul, că odată ţâşni dintre pietre de la picioarele lui, un izvor de apă curată ca lumina. [...]
                   Astfel în rai orice dorinţă îţi este îndeplinită, cât ai clipi din ochi.  Atâta doar, că nimeni nu
            cutează să dorească acolo ce nu se cade, fiindcă Cel atoateştiutor veghează şi cunoaşte în orice
            clipă gândurile fiecăruia.
                   O viespe mare [...] veni şi i se lăsă cu încredere pe mână, să-i ţie de urât.   Era o
     20     viespe evlavioasă.  Trăise pe pământ tot în preajma unei biserici şi se sfârşise la urmă, leşinată
            de foame, pe o lespede din pronaos.  Şi-n scurta ei viaţă nu făcuse rău nimănui, măcar că îi dăduse
            şi ei Dumnezeu ac şi venin în coadă, ca să nu stea degeaba pe acest pământ.  Sisoe începu s-o
            necăjească cu arătătorul, ca să-l înţepe.  Multă nădejde de împunsături nu prea trăgea el, din partea
            unei viespi aşa bisericoase.  Dar mai ştii? [...]  Căci de atâta amar de vreme pe Sisoe nu-l mai
     25     duruse nimic.  Şi ar fi vrut să mai simtă şi el, măcar o dată, un pic de usturime ori durere, ca să se
            poată bucura la urmă, cu adevărat, că nu-l mai doare.  De altfel, toţi tovarăşii lui întru neştirbită
            fericire umblau după aşa ceva:
                   „Rogu-mă sfinţiei-tale – se îmbiau ei unul pe altul când se întâlneau la câte un loc mai ferit
            – trage-mi un pumn în nas...”
     30            Dar puteau ei să tot încerce, că nu-i durea nici cât un bobârnac, măcar de şi-ar fi cârnit
            nasurile din loc.

                                                            George Topârceanu, Minunile Sfântului Sisoe (1934)




2210-0241
                                    –3–                 M10/1/A1ROM/HP1/RUM/TZ0/XX

2.

                 Sub degete răsună-mi, liră, te-nfiorează
                 Spune-mi ce e poetul în acest loc osândit,
                 Cum dintr-însul raiul oriunde înfiinţează
                 Şi-şi face fericirea din bine-închipuit.

             5   Când cântă el, s-aude, veacurile răsună;
                 Când se închină, cerul el îl coboară jos;
                 Dragostea lui e flăcări şi ura lui detună,
                 Blândeţea e seninul cel mai luminos.

                 Ferice de acela pe care el slăveşte!
            10   La nemurire zboară, ce el i-o pregăteşte:
                 În buza lui e slava ce duhu-i şi-a croit;

                 În mâna-i e cununa ce-n veci stă înverzită,
                 În pieptu-i e altarul pe care e slăvită
                 Aleasa frumuseţe ce el a-nvrednicit.

            15   Cerul e al meu templu şi singura-nchinare,
                 Seninul lui e semnul prin care îl slăvesc;
                 Prin albăstruia-i faţă se-nsufl-a mea cântare,
                 Luceferii lui raze de viaţă-mi răspândesc.

                 Acolo e nădejdea ce-n veci ea îmi zâmbeşte.
            20   De-acolo aştept roua, balsam mântuitor;
                 Aici a mea trufie se-nchină, se smereşte,
                 Şi înaintea-i taină nu este al meu dor.

                 Muza-mi se umileşte, lira-mi abia suspină,
                 Geniu-şi pierde zborul şi fruntea-mi se înclină;
            25   Din versuri îndrazneala cu totul a pierit.

                                    Ion Heliade Rădulescu, Destăinuirea (fragment) (1836)




2210-0241
