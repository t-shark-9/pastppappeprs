M10/1/A1HUN/HP1/HUN/TZ0/XX




       22100133


HUNGARIAN A1 – HIGHER LEVEL – PAPER 1
HONGROIS A1 – NIVEAU SUPÉRIEUR – ÉPREUVE 1
HÚNGARO A1 – NIVEL SUPERIOR – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2210-0133                                                                                 4 pages/páginas
                                                           © International Baccalaureate Organization 2010
                                                        –2–                 M10/1/A1HUN/HP1/HUN/TZ0/XX

Írjon kommentárt, rövid esszét az alábbi művek egyikéről!

1.

                                          ANYAKÉP, AMERlKAI KERETBEN

                   Áll a konyhában, egy konyhában, nem a mi konyhánkban, a mi egykori konyhánkban, a mi
            egykori konyháink egyikében, hanem az ő saját konyhájában, amely nekem idegen, nem konyhám,
            és főz, kavargat valamit. Nekem főz. Ez is új, idegen. De ott áll, és azt ismétli, ahol és amit én
            akarok, amit én éppen akarok. Ő nincsen, én még vagyok. És akarok. De ha nem, ő akkor
      5     is jön-megy, tesz-vesz, belép a fejembe, szólít, beszél és hallgat, örül és szenved, gondol vagy
            néz rám, telefonál, kérdez, ír nekem, mintha élne. Telhetetlen vagyok; a rajtam kívüli, a privát,
            az előttem és utánam, a nélkülem való léte is érdekel, azt is próbálgatom kirakni az összegyűjtögetett
            mozaikdarabkákból, de mostanában bármit csinál, az, nem tehetek róla, mind és mindig nekem,
            miattam, általam, értem, velem vagy révemen van – persze, pontosabban, volt.
     10            Most éppen azt akarom, hogy ott álljon, abban a konyhájában, és kavargasson. Mondjuk,
            egyik odakint tanult specialitását, kaprimártást a grillen sercegő steakhez. De gyakran ismételtetek
            vele sok egyebet is; például mostanában azt is szeretem titokban, az ágyamból nézni, ahogy
            lefekvés előtt hosszan lesminkel a hatalmas, aranykeretes, antik velencei tükör alatt álló antik
            öltözőasztalánál, és ezüstkeretes, szintén antik állótükrében szakszerűen szemügyre veszi magát,
     15     aztán krémes vattagombócokkal kis körkörös mozdulatokat végez, módszeresen és mindig
            pontosan ugyanúgy, szükség szerinti grimaszokat vág, mikor kell, fél arcát fölfújja, megdolgozza
            a bőrét, utána bekeni többek közt egy folyadékkal, amelyet „rázókeverék”-nek hív, ez azonnal
            rászárad, és olyan lesz tőle az arca, mint egy fehér bohócé. Aztán letörli, és én újra elalszom.
            A szoba csupa tükör, a hatajtós beépített szekrény minden ajtaja is földig érő tükör. Az ágyam
     20     itt, az ő hálószobájában áll, a gyerekszobában a német Fräuleinom alszik. Néha újra fölébredek,
            mikor késő éjszaka sárga selyempongyolában halkan belép a fürdőszobából, és még hallom,
            mikor újabb, ezúttal már éjszakai krémek alkalmazása után ő is ágyba kerül, fészkelődik,
            elhelyezkedik, megköszörüli a torkát, és utána jólesően fölsóhajt, majd élvezettel nekilát az
            alvásnak, nyitott szájjal, hangosan, elégedetten kilélegzik, pontosan úgy, ahogy, rajtakaptam
     25     magamat, manapság én. Vagy elnézem, ahogy délelőtt tizenegy felé kifestve, kosztümben, kalapban,
            kesztyűben, magas sarkú cipőben beül a kocsiba, fölhajtja arca elől az éppen divatos, ritka szemű
            fátylat, kitolat a garázsból, megfordul a kertben, és a bal oldalon – még bal oldali közlekedés van
            – elindul lefelé a Sas-hegyi, ma Hegyalja úton a Belvárosba komissiózni, és hogy utána a nemrég
            megnyílt Mignon eszpresszóban, amely az első ilyen Magyarországon, vagy a Gerbeaud-ban
     30     találkozzék a barátnőivel, esetleg apámmal is, aki néha átsétál az irodájából, és megbeszéljék az esti,
            a másnapi programot, vagy ami épp foglalkoztatja őket. Innen aztán együtt jönnek haza ebédelni.
            Vagy mikor Márianosztrán, esetleg már később, Kalocsán, a havi beszélő végén a géppisztolyos
            fegyőr elvezeti, és a sűrű dróthálóval kettéosztott teremből a nagy Sztálin- és Rákosi-képek alatti
            kétszárnyú vasajtón kifelé terelt rabok és a fegyőrök mozgó csoportjai közt hirtelen kis rés nyílik
     35     felém, ő pedig talán megérzi, mert egy pillanatra megtorpan, visszanéz rám a válla fölött, sejti,
            hogy még ott állok és bámulok utána. A fegyőr tányérsapkája már félig takarja az arcát, de a kissé
            összehúzott szeme, a biccentése, a halvány mosolya és a gyanúsan csillogó tekintete többet mond
            nekem, mint amit a fegyőr jelenlétében tizenöt perc alatt közölni tudott.




2210-0133
                                                      –3–                M10/1/A1HUN/HP1/HUN/TZ0/XX

                  Soha életemben nem láttam sírni. Apám halálakor, a nővére halálakor sem sírt. Hevesebb
   40       érzéseit nem tudja, sohasem tudta, vagy akarta, vagy szokta, vagy engedte, közvetlenül, szavakban,
            pláne érzelmi kitörésekben kifejezni. Ha hosszabb útra ment, vagy mentem, megölelt, finoman,
            könnyedén megcsókolt, közben gyöngéden, biztatóan megpaskolta a hátamat, és hüvelykujjával
            kis keresztet rajzolt a homlokomra. Így búcsúztunk ’56. december végén is a Déli pályaudvaron,
            bensőleg romokban, akár a város, hangtalanul és konnytelenül sírva, tudtuk, hogy sok évre,
   45       ha nem végleg.

                                                                                 Vajda Miklós, Holmi (2007)




2210-0133                                                     Turn over / Tournez la page / Véase al dorso
                              –4–                 M10/1/A1HUN/HP1/HUN/TZ0/XX

2.
                   A megkínzottak balladája
                 Én még büszkének ismertem Fecót,
                 közöttünk, verebek közt, ő a sólyom,
                 de apjára gyújtotta a retyót,
                 ki részegen bóbiskolt el a trónon.
             5   Ha nem Fecó, megölte volna más,
                 ha más se, akkor megöli a mája.
                 Rá fenn a megbocsátás, de a rács
                 és sok fegyenc várt itt lenn a fiára.
                 Nem ismertünk rá, mikor hazatért,
            10   alig beszélt, inkább csak motyogott.
                 Nem óvták bent a szép arcú legényt.
                 Kit megkínoztak, mind elátkozott.
                 S a kis Feri, kit intézetbe vittek?
                 Harminc éves, híres író ma már.
            15   Aludni nem bír, a haláltól retteg.
                 Félelmetes neki a fény, a nyár.
                 Tükörbe nem néz, és csak a sötétben
                 öleli szomorú szerelmesét.
                 Meséket ír, olvas, de a mesékben
            20   hamisnak talál mindent, ami szép.
                 Vízből a klór, vaselméből az Isten,
                 eltűnnek hegek és ütésnyomok.
                 Jelentése, jelentősége nincsen:
                 kit megkínoztak, mind elátkozott.
            25   Róza nenémet rákos sejtek rágták,
                 az ura meg lábát vesztette el,
                 anyám megfulladt, s egyik bátyám arcát
                 ügyetlen sebész csúfította el.
                 Zoli ül. De szabadul félév múlva,
            30   rokkantnyugdíja szelvényére kért
                 két nővére kölcsönt – ennivalóra.
                 Nem haragszik, hogy becsapták szegényt.
                 A legszebb lányt rémisztgeti a pap, hogy
                 csak széttett lábbal nyer bocsánatot,
            35   mert megmérgezte szerelmét, a Lackót.
                 Kit megkínoztak, mind elátkozott.
                 A sültbolond is gyorsan megtanulja:
                 kínozni bűn, de kínlódni nagyobb.
                 Az elsőből csak elsőbb lehet újra,
            40   s az élőből előbb élőhalott.
                 Lásd, herceg, aki e sorokat írta,
                 nem bír örömódát írni, holott
                 szemében minden panasz olcsó firka.
                 Kínozták őt is, ő is átkozott.
                                           Jónás Tamás, Kiszámítható jozanság (2006)



2210-0133
