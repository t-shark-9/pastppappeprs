M10/1/A1SES/SP1/SOT/TZ0/XX




       22100255


SESOTHO A1 – STANDARD LEVEL – PAPER 1
SOTHO A1 – NIVEAU MOYEN – ÉPREUVE 1
SESOTHO A1 – NIVEL MEDIO – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a commentary on one passage only. It is not compulsory for you to respond directly to
  the guiding questions provided. However, you may use them if you wish.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages. Le commentaire ne doit pas nécessairement
  répondre aux questions d’orientation fournies. Vous pouvez toutefois les utiliser si vous le
  désirez.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento. No es obligatorio responder directamente a
  las preguntas que se ofrecen a modo de guía. Sin embargo, puede usarlas si lo desea.




2210-0255                                                                                   4 pages/páginas
                                                             © International Baccalaureate Organization 2010
                                                  –2–                    M10/1/A1SES/SP1/SOT/TZ0/XX

Ntša maikutlo a hau holim ‘a e ‘ngoe ea liqotsulo tsena.

1.

                                                Thatano

                                  Ke bone kharebe semomotela,
                                  Ea nkhohela tšehlan’a Tebang,
                                  Ka khahloa, ea nkhapa, ka tsekelaka.
                                  Re bonane, ra tsebana;
                              5   A nkhahla, ka ‘matla;
                                  Ra hapana.
                                  Ntšeliseng a utsoa pelo ea me!
                                  Ngoan’a Mohale o hlahetse Tebang,
                                  Thota-meli ke mo fumane a sila,
                             10   Ngoan’a Tšolo ka ema ke iname;
                                  Ka oa mesifa ka fetoha seolo,
                                  Moea oa me oa tabohaka likoto;
                                  A fata mobu, mahloana a tabanya
                                  A tabanya a maphatšoana Mokoena,
                             15   Sa likhobe pitseng ka hlanya kolu.
                                  Thaabe ea nkhitla ka hemeselaka,
                                  Lerato la Tšeli la koala ‘metso,
                                  Mali a hoeshetsa methapong ea me.
                                  Ke bone cheche ka re ke Matšeliso,
                             20   E eme lipasha thope’a Tebang,
                                  Kharebe’a Tele’a Motaoane.
                                  Mahlong ho eena ho oa linaleli.
                                  O hanne lijo Tšeli a li fuoa,
                                  Pelo ea kokomoha ke ho habeha,
                             25   A lla a tšeha: moea oa lerato;
                                  Pelo ea me e ikentse tomoso.
                                  Sieo ba hao Matšeliso ‘nake,
                                  Sieo ba hau ke metsu ea semana;
                                  Ha ke u bona holimo le phetlehe:
                             30   Mangeloi a bine lihalaletso.
                                  Lerato lumela sejo se monate,
                                  U botsikinyane oa qabola,
                                  U thabisa u soabisaka machaba;
                                  U qhala u bokellaka meloko,
                             35   U khoba u bo bo sarolla bophelo.
                                  U tsela e monate ea bautloani.

                                                                             Z A Matšela, Lesihla (1974)



2210-0255
                                                  –3–                      M10/1/A1SES/SP1/SOT/TZ0/XX


      – Sengoli se atlehile hakae ho bontša matla a lerato le hona joang thothokisong ee?

      – Sengoli se sebelisitse maqiti afe ho ka fetisa molaetsa oa sona?

      – Ntša maikutlo a hau mabapi le maqiti a sebelisitsoeng a hapang babali thothokisong ena.




2210-0255                                                  Turn over / Tournez la page / Véase al dorso
                                                      –4–                  M10/1/A1SES/SP1/SOT/TZ0/XX

2.

                  Selloane eena ke motho ea joang hantle! Hang ha u qala u bua ka lithuto, o se a soaba nko
            ho feta molomo, u tla bona a se a halikisa mahlo sa ntja e noele mothoebe. Feela ha u ka bua
            ka bahlankana, u tla bona hlathe e lelekisa tsebe mofumahatsana. Homme, ha ho le motho ke
            matlakala tjee; ekare moshanyana ka sephoko.
      5           Joale ebe o itšepisitse eng? Ha ho bua ka papali eba eena oa pele, ho sa tsotellehe hore na
            papali eo ke ea mofuta ofe.
                  Che, ha e le lebili lona oa le bona, ngoanana. Ha ba e akhela ho eena u ka bona
            ntho e sekama, e e kapa ka bokhabane. A tonose a be a behe letsoho phatleng ho otlela
            motea-phala tumeliso, a ntan’o e betsa. Khele! Thaka e kantle e tla mo tšela ka litlatse e n’e re:
     10     “‘Mapiano – ‘Mapiano!” Teng e be e be lentsoe le letenyanyana le chong, o palama ngoanana,
            a be a mo tlole holimo.
                  Nthonyana eo ba habo ba mo ratelang eona ke hore ba lireng ha ba ka e qhoaea, ba re ba
            leka ka maotong, eba o tla penya, ngoanan’a Moyeni, leoto a le betse holim’a theleli ea ngoanana,
            e be e thaphohe. Ea sa jeng hantle habo eena, ke tsietsi hobane ha a ka mo thula tse khunoana li
     15     phorosela hang ka masobana a linko.
                  U tsebe o teng hle motho enoa; ha a ka u lula holimo, ha u tsohe, le batho ha ba bone na
            u hokae.
                  Selemo sohle, Selloane, maikutlo a hae a papaling. Mohla li ngoloang, u tla bona ka
            boputsoanyana hore phalo e eme lesimela. Ntho e ka qopetsa, ea kokosa pene, ea akhela mahlo
     20     holimo marulelong. Kea kholoa o bile o tseba hore na maballo a sekolo sa rona a makae.
                  Ha e omme nkong, o boela a e qopetsa hape, a le kokose lesiba la batho. Ho tloha moo
            o tla etsa bo-‘mankhokhoane bao le eena mong’a bona ba mo qhalang, ha u ‘motsa bona.
            “Ke eng ee?” “Ha ke tsebe.” “U ne u ngola’ng?” “Ha ke tsebe.” “Joale ke mang ea lokelang ho
            tseba, Selloane?” “Ha ho motho.” A u qete joale.
     25           Tsa tsamaea tsa qeta nako li le koana metakong. Ha li khutla, Selloane o re ka re o phetla
            lena leqephe la hae lebitso ha le eo. Hana ba bakae bo-Selloane le bo-Sello kolong se seng le
            se seng? Uena ha u eena?

                                     M I R Moletsane & B N Pekeche, Maqhetsoana a Potso-Nkarabe (2002)


      – Maikutlo a sengoli ke afe mabapi le Selloane?

      – Sengoli se atlehile hakae ho hlalosa boinahano le maikutlo a Selloane?

      – Sengoli se sebelisitse maqiti afe ho ka fetisa molaetsa oa sona?

      – U ka re litaba tsee li u ama joang u le ‘mali?




2210-0255
