M10/1/A1POL/HP1/POL/TZ0/XX




       22100229


POLISH A1 – HIGHER LEVEL – PAPER 1
POLONAIS A1 – NIVEAU SUPÉRIEUR – ÉPREUVE 1
POLACO A1 – NIVEL SUPERIOR – PRUEBA 1

Thursday 13 May 2010 (afternoon)
Jeudi 13 mai 2010 (après-midi)
Jueves 13 de mayo de 2010 (tarde)

2 hours / 2 heures / 2 horas


Instructions to candidates

 Do not open this examination paper until instructed to do so.
 Write a commentary on one passage only.

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez un commentaire sur un seul des passages.

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un comentario sobre un solo fragmento.




2210-0229                                                                                 4 pages/páginas
                                                           © International Baccalaureate Organization 2010
                                                       –2–                  M10/1/A1POL/HP1/POL/TZ0/XX

Napisz komentarz do jednego z podanych tekstów.

1.

                   Mieszkanie Księżaków było urządzone bardziej beznadziejnie po mieszczańsku niż moje,
            zanim zmodernizowała je Agnieszka. W moim był przynajmniej bałagan, który mógł świadczyć
            o jakiejś tymczasowości. U nich te beznadziejne seryjne meble z domu towarowego, te dywany,
            serwety, serweteczki, szkła, porcelany, obrazy na ścianie i inne szczegóły były starannie ustawione
     5      i uporządkowane. Nawet wychuchane. Przez Helenę pewnie, która starała się sprostać
            narzuconemu jej stanowisku profesjonalnej żony. Nie rozumiem, jak takie wnętrze nie raziło
            Księżaka. Mimo że po matce, jak mówiła Helena, wyłaził czasem z niego krakowski kołtun,
            Księżak był człowiekiem kulturalnym, inteligentnym i miał otwartą głowę. Pasjonował się
            literaturą i muzyką, czego ja na przykład o sobie nie mogłem powiedzieć. Znał się na polityce,
     10     interesował się sprawami naukowymi. Chciał być pianistą i zaczął nawet chodzić do
            szkoły muzycznej. Ale jakoś mu nie wyszło, więc poszedł do AWF-u*. Był o dziesięć lat starszy
            ode mnie, ale traktował mnie jak rówieśnika. Uważał mnie za coś lepszego pośród lekkoatletów.
            Nie wiedziałem, dlaczego śmieszyło mnie to. Różni chuderlawi intelektualiści wybrzydzają się
            na sport i denerwują, że naród bardziej entuzjazmuje się kilkudziesięciometrowym rzutem
     15     dyskiem niż rozważaniami na temat duszy. Uważają wszystkich sportowców za ludzi jaskiniowych,
            a sport za przejaw zidiocenia i schamienia świata. Gdyby któryś z nich porozmawiał z Księżakiem,
            byłby bardzo zdziwiony. Pewnie, że wśród sportowców znajdują się i debile. Ale czy nie znajdują
            się oni również wśród malarzy, aktorów, a nawet pisarzy? Niejednego takiego poznałem przez
            Agnieszkę. Malują obrazy, których nikt nie ogląda, grają w sztukach, na które nikt nie chodzi,
     20     i piszą książki, których nikt nie czyta. Czasem dostają nawet za to nagrody i wyróżnienia. U nas tacy
            odpadają w przedbiegach. I nic nie pomoże. Nikogo nie chcę obrażać nazywając intelektualistów
            chuderlawymi. Ale oni przeważnie są naprawdę chuderlawi. We mnie budzi to podejrzenie co do
            wartości ich oceny świata i ludzi. Są zdolni oceniać trafnie słabość, ale niewiele wiedzą o sile,
            która wydaje im się życiowym orężem chamów i brutali. Ludzie często gardzą tym, co jest cenne,
     25     a czego nie posiadają. Uważam, że ci wszyscy intelektualiści, i misjonarze, i szlachetni idealiści
            miłujący dobro i piękno oddali chamom i brutalom siłę walkowerem. Zupełnie niepotrzebnie.
            Zamiast walczyć przeciw przemocy, podpierając się siłą, podpierają się właśnie słabością.
            Tę słabość usiłują obwołać wartością wzniosłą cenną i rozbrajającą. Gdyby jakiś intelektualista
            obił chuligana, który go napadł, mógłby potem napisać artykuł o tym, że należy być dobrym,
     30     szlachetnym i statecznym. Myślę, że ów chuligan czytając sobie w szpitalu taki artykuł
            zastanowiłby się nad swoim życiem trochę krytycznie. Ale jeżeli on obije intelektualistę,
            a potem przeczyta jego płaczliwe rozważania na temat chuligaństwa, pożałuje tylko, że na
            pożegnanie nie dołożył mu jeszcze paru kopniaków. Nie wiem, czy to prawda, ale Artur
            Wdowiński twierdzi, że greccy tragicy, ten Sofokles i inni, byli znakomitymi lekkoatletami i ludźmi
     35     świetnie wyrobionymi fizycznie. Tłumaczyłoby to fakt, że ich dzieła przetrwały wieki i są do
            dziś aktualne.        Nie musieli się rozczulać nad swoimi słabościami ani szukać dla
            nich usprawiedliwień, co w końcu jest nudne i jednostronne. Wyzbyci kompleksów trafiali celnie
            w to, co dla ludzkiego losu najistotniejszego. Myślę, że świat powinien być tak urządzony,
            aby szlachetni myśliciele byli sprawni fizycznie i przewyższali tą sprawnością łajdaków.
     40     Obawiam się jednak, że tymczasem jest raczej przeciwnie.




2210-0229
                                                   –3–                M10/1/A1POL/HP1/POL/TZ0/XX

                  − Mów, co chcesz, a ja medal olimpijski chciałabym mieć. Chciałabym, i już −
            powiedziała Helena. − Olimpijski albo jakikolwiek inny. W ogóle coś w tym rodzaju.
            Możesz sobie gadać, a ja ci nie wierzę. Bardzo łatwo gadać o tym, że czegoś nie warto mieć,
            osobie, która właśnie to ma.

                                                           Stanisław Dygat, Disneyland (powieść) (1971)



* AWF: Akademia Wychowania Fizycznego




2210-0229                                                  Turn over / Tournez la page / Véase al dorso
                                                              –4–          M10/1/A1POL/HP1/POL/TZ0/XX

2.

                                                           Sielanka

                                Jeszcze jeden taki dzień a skóra ziemi
                                popęka z zachwytu! Zraszamy więc ogród,
                                siejąc ziarno wody z wielkich konew,
                                które tu mamy na taką okazję. Potem

                           5    rozpalamy ogień na grillu, by wreszcie
                                rozłożyć kupiony w ikei komplet wypoczynkowy.
                                I to nie byle jaki! Drewniany, nie plastykowy,
                                o lekko chropawym, bladym naskórku,

                                który wystarczy lekko pociągnąć pędzlem
                         10     nasączonym brązowym pigmentem bejcy.
                                Kobiety rozkładają parasol, którego kapelusz
                                uszyły z wielobarwnego płótna

                                o kolorach tak intensywnych, że posadzona
                                w zeszłym roku magnolia cała bieleje ze złości.
                         15     Słupek słońca w zachwycie chyli się ku zachodowi,
                                bo widok przechodzi wszelkie granice i połączone

                                zapachy kawy i ciasta plotkują z kwiatami czereśni.
                                Na miękkiej kołdrze trawy lądują motyle,
                                nad czerwonymi lotniskowcami waigeli*
                         20     ociężale kołują futrzaste bąki, zapracowane pszczoły

                                poprawiają zalotnie żółto-czarne fartuszki
                                mizdrząc się do jaśminowca albo forsycji,
                                orszak mrówek oddaje hołd swej królowej i matce,
                                a gruby kot wygrzewa się na tarasie.

                         25     I tylko pies, podkuliwszy puszysty ogon,
                                warczy u furtki ogrodu, przegryza w zębach
                                gumowy zezwłok ogrodniczego węża.
                                Za żywopłotem hałaśliwie wracają ze szkoły

                                dzieci.

                                       Paweł Lekszycki, z tomu Pozwólcie dzieciom przychodzić do mnie (2005)



* waigela: niewysoki, wolno rosnący krzew o brązowo-zielonych liściach




2210-0229
