M13/1/AXROM/HP1/RUM/TZ0/XX




     22130161

ROMANIAN A: LITERATURE – HIGHER LEVEL – PAPER 1
ROUMAIN A : LITTéRATURE – NIVEAU SUPÉRIEUR – ÉPREUVE 1
RUMANO A: LITERATURA – NIVEL SUPERIOR – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

2 hours / 2 heures / 2 horas


Instructions to candidates
 Do not open this examination paper until instructed to do so.
 Write a literary commentary on one passage only.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez un commentaire littéraire sur un seul des passages.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un comentario literario sobre un solo pasaje.
 La puntuación máxima para esta prueba de examen es [20 puntos].




2213-0161                                                                                 3 pages/páginas
                                                           © International Baccalaureate Organization 2013
                                                        –2–                M13/1/AXROM/HP1/RUM/TZ0/XX

Analizaţi literar unul din următoarele pasaje:

1.

                   Comediile d-lui Caragiale, se zice, sunt triviale și imorale; tipurile sunt toate alese dintre
            oameni sau vicioși, sau proști; situațiile sunt adeseori scabroase; amorul e totdeauna nelegiuit;
            și încă aceste figuri și situații se prezintă într-un mod firesc, parcă s-ar înțelege de la sine că nu
            poate fi altfel; nicăieri nu se vede pedepsirea celor răi și răsplătirea celor buni.
      5            Pentru cei ce cunosc multele discuții deșteptate și în literatura altor țări asupra acestor
            întrebări, ne-am putea mărgini să răspundem: există aceste tipuri în lumea noastră? sunt adevărate
            aceste situații?  Dacă sunt, atunci de ce la autorul dramatic trebuie să cerem numai ca să ni le
            prezinte în mod artistic; iar valoarea lor morală este afară din chestie.   Nici în comediile lui
            Aristofan, nici în Nunta lui Figaro, nici în Sganarelle, nici în sute de comedii cunoscute și
     10     recunoscute nu e vorba de o asemenea morală.  […]
                   Dacă ni se pune întrebarea: arta în genere și în special arta dramatică are sau nu are și o
            misiune morală? contribuie ea la educarea și înălțarea poporului?  Noi răspundem fără șovăire: da,
            arta a avut totdeauna o înaltă misiune morală, și orce adevărată operă artistică o îndeplinește.  […]
                   Ar fi o confuzie, care ar împiedica de la început orice dreaptă înțelegere a lucrului,
     15     dacă ne-am închipui că poezia, fie lirică, fie epică, fie dramatică, are altă esență morală decât arta
            în genere.  Poate să o aibă într-un grad mai mare sau mai mic, dar nu poate să o aibă de o altă
            natură și nu trebuie să ceri poeziei o altă influență morală decât o ceri muzicei, sculpturei,
            arhitecturei și picturei.   Căci întâmplarea că poezia întrebuințează acelaș organ de comunicare
            sau același material brut ca și codicele penal și catehismul de morală, adică cuvintele, nu-i poate
     20     schimba esența ei de artă, precum nu se poate confunda arta sculpturei cu meseria pavajului,
            deși amândouă întrebuințează materialul piatră.   Aceeași influență asupra înălțării morale a
            individului ce o poți aștepta din producerea simțământului estetic la auzirea unei simfonii de
            Beethoven și la privirea statuii lui Apollo din Belvedere sau a lui Venus de Medicis, aceeași, și
            nu alta, trebuie să o aștepți de la citirea unei poezii sau de la asistarea la o reprezentare dramatică.
     25            Venera aflată la Milo este jumătate nudă; cea de Medicis este nudă de tot.  Amândouă sunt
            expuse vederii tuturor în muzeele din Paris și din Florență, și cine găsește că sunt imorale?
                   În ce consistă dar moralitatea artei?  […]
                   Prin urmare, o piesă de teatru cu directă tendență morală, adecă cu punerea intenționată a
            unor învățături morale în gura unei persoane spre a le propaga în public ca învățături, este imorală
     30     în înțelesul artei, fiindcă aruncă pe spectatori din emoțiunea impersonală a ficțiunii artistice în
            lumea reală cu cerințele ei, și prin chiar aceasta îi coboară în sfera zilnică a egoismului, unde atunci
            – cu toată învățătura de pe scenă – interesele ordinare câștigă preponderență.

                                                              Titu Maiorescu, Comediile d-lui Caragiale (1885)




2213-0161
                                  –3–                M13/1/AXROM/HP1/RUM/TZ0/XX

2.

                               Pro Domo

                 Întocmai ca un vierme de mătasă
                 Care-şi zideşte singur locuinţă
                 Din firul său, eu am o năzuinţă
                 În al meu suflet să-mi clădesc o casă;

             5   Tot ce-am visat, dar n-a avut fiinţă,
                 Ca din pământ aş vrea acum să iasă.
                 Din amintiri şi doruri să se ţeasă
                 Umbrare de ispită şi căinţă.

                 Pe fiecare zi, în pacea serii,
            10   Căminul meu să suie spre tărie,
                 Un stâlp cioplit din marmura durerii.

                 Şi gata când va fi să se ridice
                 Clădirea mea de artă şi mândrie,
                 Nici trăsnetul, izbind-o, să n-o strice.

                                                            Cincinat Pavelescu, Poezii (1911)




2213-0161
