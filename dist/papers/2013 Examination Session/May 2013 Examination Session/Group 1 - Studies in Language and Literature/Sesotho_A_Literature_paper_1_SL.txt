M13/1/AXSES/SP1/SOT/TZ0/XX




     22130175

SESOTHO A: LITERATURE – STANDARD LEVEL – PAPER 1
SOTHO A : Littérature – NIVEAU MOYEN – ÉPREUVE 1
SESOTHO A: LITERATURA – NIVEL MEDIO – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2213-0175                                                                                   3 pages/páginas
                                                             © International Baccalaureate Organization 2013
                                                       –2–                   M13/1/AXSES/SP1/SOT/TZ0/XX

Ngola manollo ea bongoli le puo qotsulong e le ’ngoe. Karabong ea hau u tlameha ho ipapisa le lipotso
tse peli tse fanoeng.

1.

                   Thabo a hōla; a tseba ho iqhoaela kobo, a tseba le ho hlalohanya seeta sa hae sa sefatla sa
            leoto le letona ho sa leoto le letšehali.  A tseba le ho ithoesa katiba.  
                   Ea e-ba molisana joale ka bashanyana bohle ba mehleng ea hae.  A jela khotla joale ka lithaka
            tsa hae tsohle, a ngoatha fisoaneng le le leng, le mokekeng o le mong le bona.  A robala khoaling le
      5     lithaka tsa hae.  Hoseng a lula khotla pakeng tsa banna, a ba tšella metsi ka lenaka ka hloko e kholo
            ha ba hatlela liatla.  Ha ho hangoa likhomo le teng a kotelle bahami, ’me bona ba mo nyantše joale
            ka bashanyana bohle ba mehleng ea hae ha ba sa le banyenyane ba e-s’o tsebe ho hama.
                   Koana naheng, motšehare o moholo, le eena o ne a ee a lule fatše le thaka tsa hae ho
            ja lihoete tsa naha, tse neng li tletse naha eohle ea Lesotho, ba je le linotši tsa naha, ba tlotse
     10     mahe a linonyana ka bolokoe ba a bese leupeng la mollo ba a noe.   Ba nta’no anya likhomo
            tse anyesang bohoere, ba kofelle ka bohobe ba mabele boo ba bo khoaetseng ka kotleng tsa
            likobo tsa bona tsa likhomo.
                   Ka nako ea hoetla ba kōpe molia oa ntšoe le liperekisi ho basali le baroetsana ha bao ba
            theohetse masimong ho ea li kha ebe basali le baroetsana ba ba fa liperekisi tseo ba sa li tšelang
     15     ka litlatlaneng (lirotong) ba ba fe le ntšoe e sa tlangoang mangateng, ba kōpe le ho batšosi ba
            linonyana masimong a mabele le a koro.  Le eena o ne a ee a khumame le lithaka tsa hae a qachele
            makumane a makabu-kabu le ntšoe.  
                   Mantsiboea o ne a lula har’a banna khotla, mohla ho jeoang nama le ho eena banna ba
            itlhakoletse matsoho a bona a mafura maotong a hae, ba a silile ba re: U tle u li ruoe, li se ke tsa
     20     u siea.
                   O ne a mamela a bile a mamelisa meqoqo ea banna, ba neng ba sa phetse ho phetela bacha
            litaba tsa baholo-holo ba bona.  Ba qoqeloa tsa banna ba lihoai.  Banna bao lepetjo la bona e neng
            e le ho sebetsa ka matsoho a bona, ba reng likhomo kapa lefumo le ka matsohonga motho, ’me
            ba tiisa hore ha ho khomo ea boroko.  Ba neng ba raka selemo, ba hle ba leme ka khoeli tsa baloi
     25     tsa bo-Loetse le Mphalane.  Banna bao bana ba bona ba neng ba shoama lehoetla pele ho ba bang.
                   Ba pheteloa tsa banna ba neng ba baballa mehlape ea bona hantle, ba e rata, ba e ōtla hantle
            ’me ba fepa ba malapa a bona ka lebese le ka nama.  Ba pheteloa kamoo banna ba ’makhonthe
            ba lokelang ho ikhoantlella kateng hore e mong le e mong a be le seng sa hae, seo eena a se
            fufulletsoeng.  A tle a pheme ho oela marabeng a mōna le bosholu.  Ba qoqeloa kamoo e leng
     30     tšoanelo ea banna ba khabane ho baballa maqheku a naha ea habo bona, le ho baballa basali ba
            bona le bana ba bona.  Ho baballa tsa bokhabane tsa naha ea bona ea Lesotho.  Ho hlompha le
            ho hlomphisa borena ba sechaba sa bona. Ba hlokomelisoa likotsi tsa boitšoaro bo bobe, tse kang
            bokhoba ba lino tse tahang, leshano, bohlola, khang tsa letoa-toa le ho saoha ka litaba.  
                   Ba pheteloa le tsa puso ea sechaba, kamoo Moshoeshoe oa pele, morena ea bohlale a kileng
     35     a busa sechaba sa Basotho ka lerato le ka toka kateng, kamoo bokhabane ba puso ea hae bo bileng
            ba hapa lipelo tsa malimo a neng a e-ja batho, a mahaheng le liqhobosheaneng.

                                                   J Khathatso Ratau, Morena Thabo Lerotholi Mojela (1970)


      (a)      Sengoli se fetisitse maikutlo a sona joang ka Thabo?

      (b)      Sengoli se fihletse sepheo sefe ka tšebeliso ea karaburetso le mekhabo-puo qotsulong ee?

2213-0175
                                                    –3–                  M13/1/AXSES/SP1/SOT/TZ0/XX

2.
                                              Manyofo-nyofo

                              Lekiti-kiti ka morao ho matlo,
                              Ho se ho betoa ngoan’a Rapere,
                              Ka tlola meqomo, kabeloa-manong,
                              Ha e le Khehlepe o se a le faatše.

                          5   Basali b’a bua ba Thibella;
                              “Ha e le eena o sa li entse;
                              Ke ha e n’e se ngoan’a Rapere,”
                              Polesa le otla ka lihanaboi le thotse.

                              Motho a matha, a siea ’mate oa hae,
                        10    Tsa re beha ngobela pitsi tsa ’Muso,
                              Ho ea Koti-Sephola chankaneng,
                              Motho a matha melomo e re tlere!

                              Bo-tsotsi ba matha lepatla-patla,
                              Ke bao ba leba tlaase, ba ea baleha;
                        15    Ba kena morung, ba ea ipata,
                              “Ek sê maar” re ba siile mathaka!”

                              “Bosiu ba sela ngoan’a Rapere
                              Ka qala ho a loha malotomane,
                              Taba tsa maobane tsa hana ho ntlela,
                        20    Ka ba ka botsa e mong ngoan’a ’Muso.

                              Ekaba taba ke life tsa maobane, mor’eso?
                              Nthoena ea Molimo ea mphupela thamo,”
                              “U qhalile majoala lekoicheneng,
                              U bile u rohakile le basali ba batho.

                        25    U batile ngoananyan’a Ranthocha,
                              U rahile sekala molomong oa motho!
                              ’Nete ke hona u tl’a e bua,
                              Ba ea tla, u tlil’o ngolisa.”

                              “Lihlong le masoabi tsa nkaparela sefahleho,
                        30    Meokho ena ea ntlala mahlong,
                              Ke be ke hopole mohats’a Rapere,
                              Enoa ke eena ’m’è montsoali oa me.

                                                                       E D Lesenya, Mahlo ke Liala (1986)


      (a)   Maikutlo a sengoli ka ngoan’a Rapere a hlahisitsoe joang?

      (b)   Ke lintlha life tseo u nahanang hore ke tsa bohlokoa thothokisong ee, hobane’ng u rialo?



2213-0175
