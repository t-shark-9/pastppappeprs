M13/1/AXBEM/SP1/BEM/TZ0/XX




     22130515

BEMBA A: LITERATURE – STANDARD LEVEL – PAPER 1
BEMBA A : LITTÉRATURE – NIVEAU MOYEN – ÉPREUVE 1
BEMBA A: LITERATURA – NIVEL MEDIO – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES
 Do not open this examination paper until instructed to do so.
 Write a guided literary analysis on one passage only. In your answer you must address both
  of the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS
 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS
 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2213-0515                                                                                   4 pages/páginas
                                                             © International Baccalaureate Organization 2013
                                              –2–                M13/1/AXBEM/SP1/BEM/TZ0/XX

Londololeni apkalamba imilembele ya bakalemba pa mulandu umo ukusala pali ishi mbila shibili,
ukulingana namepusho ayakumwafwilisha ayapeelwe.

1.

                                      Afrika Bushe uli musenshi?

                    Afrika bushe uli musenshi?
                    Nga cinshi wamona?
                    Iyo ndeipusha fye
                    Bushe walinjishiba?
                5   Iyo pantu abengi batila
                    “Afrika calo ca mfifi”.

                    Icakwamba ubusenshi cinshi?
                    Kabili walosha mwi?
                    E kutila umuntu uushaishiba Lesa
               10   Elyo umuntu umututu – Icingulyangulya.
                    We mwana we katumpile kuli noko
                    Nalimweba kale nge fintu, ine ndi wakaele.

                    Ilyo abenafyalo bali muli shishi
                    Ine abana bandi bali abayiluka
               15   Nokwishiba ubwikalo bwine bwine
                    Auti “Afrika caalo cafoko”
                    Awe wipushisha kumufulo we kapoli wee.
                    Nga abasula babiyo abakweba ukuti “Afrika calo camfifi” ni baani?

                    Bushe kwali umwinafyalo nangu umo uyo uwaishile
               20   Ne nyali nangu umenge pa mutwe?
                    Ilyo baishile mukwiba ifyuma fyesu.
                    “Akanwa kamo kene kalisha impulu no munsoli”
                    Ebasosa benafyalo ukuti Afrika alikabisha
                    Pantu kwaba kasuba akakaba
               25   Ndecetekela no mweshi ubushiku
                    Nomba imfifi beba yaba kwi?

                    Nalimo balosha mukuti tatwaishiba ukulemba
                    nokubelenga – ici bufi
                    Ukulemba kwafuma mu Afrika – Eguputi
               30   Ubuyantanshi bonse nyina ni Afrika.
                    Bututu nshi balelanda – Bufi.
                    Nalimo kupepa Lesa muleti nshaishiba?
                    Tekanyeni nalamweba.




2213-0515
                                              –3–                M13/1/AXBEM/SP1/BEM/TZ0/XX

                      Lesa wa mwina Afrika aba pacine
                 35   Lesa wa mwina Afrika apepelwa mu muntu
                      Ici ekutila ukucita icisuma pefye ku muntu munobe.
                      Inganda ya mapepo muntu wine – Ecinyumba-nyumba.
                      Amapepo yobe kumona ukuti umuntu naikala bwino
                      Mu mutende, mu cibote, mu musamwe na muli fyonse
                 40   Ukwabula ukulomba icilambu nangu ubutotelo.

                                  S M Kapwepwe, Afrika kuti twabelela uluse lelo tekuti tulabe (1970)


      (a)   Mumimwene yenu finshi ifyo kalemba alefwaya ukutweeba?

      (b)   Nimunshila nshi umo imilembele yakwa kalemba yatulanga ifyo aletontonkanya pali
            uyu mulandu?




2213-0515                                              Turn over / Tournez la page / Véase al dorso
                                                     –4–                M13/1/AXBEM/SP1/BEM/TZ0/XX

2.

                                           Umuntu tafwaya kubikwa panshi

                    Icintu icituntisha namaka mu mutima wa muntu kufwayo kwishibikwa no kuba pa mulu
             ukuti mwandi ba kantwa e ba mpomfu, e benebene.  Nga waesha ukonawilo muntu aka kacilumba,
             mu misosele yobe nangu mu micitile, waitwala pa mulu ni we, ninshi wamupililika, ulelenga no
             kuti elakumona bwino mu mano yakwe.
      5                Kanshi ngo lefwayo kutemwana na bantu, ne nsansa shifule kuli iwe, ulingile ukuba
             ifi fibili ifyo bafwaya.   Ngo fwaya ukupoka: ulepa.   Nalimo ico abantu bafwaya tacumfwikike
             bwino, bushe cinshi?   Abantu bafwaya iwe ube panshi bena pamulu.   Nga wabika ababiyo
             mu milandile yobe na mu miciltile yobe bwino bwino, ninshi wabacitila icintu bafwaya.  
             Icilambu wingamona pali uyu musango cintu ushilecetekela; pantu imiku iingi twalimona ukuti
     10      abacite fi bapokelelamo ukutemwikwa na banabo. Muno calo cinecine mwaba amano yambi.
             Nga waibika panshi bakwimya bakutwala pamulu; nga waitwala pamulu bakufuntula bakubika
             fye panshi.  Ee, tacilemoneka bwafya kanshi; pantu twaishiba ifyo caba, twakulasala fwe bene
             ico tulefwaya.
                       Amano yakuicefya e yalengele ukuti umumana Chambeshi ku Lubemba ucile imimana
     15      imbi yonse ubukulu.   Ilyo Lesa mukulu abumbile imimana, ayebele ati kabiyeni muye
             mukusala umwakupita mwebene.  Ati abakakwata amano yakusala umwakupita bakalumbuka,
             bakakwate nkubo, no kutambwa bakalatambwa.   Ilyo imimana yafika pano calo yalolesha
             bwinobwino mpanga yonse ukumona ukufwile yalumbuka no kutambwa.  Imo yati imone impili
             ne milundu, aiti kanshi tacafishe.  Yaya mumpili na mu milundu pakuti conse icili ukutali cimone
     20      ukuti umumana ulya, ciye ku kusunguka, citashe, citiine no kutiina.   Awe Chambeshi wa
             mupamba wena pa kumone fyo ababiye banine milundu yonse ne mpili ishisanseme ku mulundu
             wa kutambwa, wena aicefya ati cisuma ine nangu tabantashishe, nangu nshilemonekela
             kutalikutali te mulandu.
                       Awe Chambeshi asala fye mu cimfokonshi, mumbimumbi, mumikonko umwasuluka
     25      nganshi, emo alapita fye no tumenshi utunono.   Imimana yaile kumpili yasanga cayafya
             pakutumbailo lupili ne milundu, amaka yapwa.  Nomba yonse kubwelako lubilo no kwisaifunta
             muli Chambeshi.  Awe Chambeshi abafye umukulu, no kucindama acindama.  Akwata ne fyume
             fingi: imilonge, imishipa, imita, na fimbi fye fingi.  Akwata ne fita fyakumucongilila: ingwena,
             imfubu, amasoka ayatali, amatamba, na matenga.   Umone ifyo ku mwakwe ni ku cimfokoshi,
     30      awe mukwai abantu kuti bali fye kutalikutali bamumona. Alumbuka nganshi, na bantu eo batiina.

                                                               S Mpashi, Ukupoke cinsenda ku nkoke (1952)


       (a)     Mumiwene yenu ukulingana nefyo mwabelenga bushe icibote ne nsansa kubeekala calo kuti
               fyasangwa shaani?

       (b)     Musango nshi uo kalemba abomfya ukupashanya pakutweba ilyashi alelembapo?




2213-0515
