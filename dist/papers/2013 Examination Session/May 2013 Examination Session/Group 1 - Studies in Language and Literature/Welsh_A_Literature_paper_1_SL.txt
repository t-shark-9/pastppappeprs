M13/1/AXWEL/SP1/WEL/TZ0/XX




     22130227

WELSH A: LITERATURE – STANDARD LEVEL – PAPER 1
GALLOIS A : LITTéRATURE – NIVEAU MOYEN – ÉPREUVE 1
GALÉS A: LITERATURA – NIVEL MEDIO – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

1 hour 30 minutes / 1 heure 30 minutes / 1 hora 30 minutos


Instructions to candidates

 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2213-0227                                                                                   5 pages/páginas
                                                             © International Baccalaureate Organization 2013
                                                             –2–                    M13/1/AXWEL/SP1/WEL/TZ0/XX

Gan ddilyn yr arweiniad, ysgrifennwch ddadansoddiad llenyddol ar un darn yn unig. Yn eich ateb, rhaid
ichi drafod y ddau gwestiwn arweiniol a roddwyd.

1.

                   Daeth y car o nunlle...
                   ... fel y glaw, ychydig funudau ynghynt. Ac roedd ei mam wedi mynd allan heb gôt,
            heb ymbarél.
                   “Fydda i ddim chwinciad,” meddai. “Rho’r teciall ymlaen.” Wrth y drws, trodd. “Bydd un
      5     paced mawr o jips yn ddigon rhwng y ddwy ohonan ni, yn bydd?”
                   “A lot o halan a finag, cofiwch.”
                   Allan â’i mam â phapur pumpunt yn ei llaw. Wrth i’r ferch lenwi’r tegell, clywodd sŵn
            annisgwyl: glaw trwm, yn taro fel bwledi oddi ar do’r sied a ffenestri’r tŷ gwydr.
                   Ochneidiodd y ferch. Doedd Derek Brockway* ddim wedi sôn yr un gair am law ar y
     10     teledu’n gynharach.
                   “Typical!”
                   Aeth y ferch at y drws ffrynt, gan feddwl y byddai ei mam wedi troi’n ei hôl. Ond na,
            doedd dim golwg ohoni, dim ond y glaw yn sgubo ar draws y stryd.
                   Ochneidiodd y ferch eto. Gwisgodd ei chôt, cydiodd mewn ymbarél ac yng nghôt law
     15     ei mam, a mynd allan i’r glaw.
                   Roedd eu stryd, fel arfer, yn dawel ac yn llonydd. Rhegodd y ferch wrth i ragor o ddŵr oer
            wlychu gwaelodion ei jîns. Byddai’n rhaid iddi newid ar ôl cyrraedd yn ei hôl adref, er gwaethaf
            ei chôt a’i hymbarél.
                   Cyrhaeddodd y stryd nesaf. Gallai weld y siop sglodion ym mhen pella’r stryd, ei ffenest
     20     fel ffrâm fawr, felen. Roedd ei mam yn sefyll yn y drws yn syllu ar y glaw, â’r pecyn bwyd o dan
            ei chesail. Gwenodd pan welodd ei merch, ond yn lle aros lle roedd hi, daeth allan o’r siop a
            chamu oddi ar y palmant.
                   Yna, roedd y cyfan fel breuddwyd cas. Daeth y car o nunlle, ei oleuadau’n dallu, yr injan yn
            chwyrnu a rhuo, a’r gerddoriaeth hip-hop yn bytheirio allan ohono. Dechreuodd ei mam droi tuag
     25     at y car, ond yna roedd hi’n hedfan – yn hedfan wysg ei chefn a’i chorff yn llac i gyd fel doli glwt.
                   “Maaaam!” gwaeddodd y ferch, ond chlywodd neb mohoni. Roedd gormod o sŵn.
            Daliai’r ddraig i ruo a’r bas a’r drymiau’n ffrwydro dros y stryd. A’r glaw’n byrlymu ar ddefnydd
            ei hymbarél.
                   Gwelodd ei mam yn syrthio i’r llawr a chefn ei phen yn taro yn erbyn ochr y palmant.
     30     Wrth i’r car ruthro heibio iddi, a chyn iddo ddiflannu o’r golwg i lawr y stryd, cafodd gip ar wyneb
            y gyrrwr. Sylwodd hefyd ar ddau berson yn eistedd y tu ôl iddo, yn y sedd gefn.
                   Dynion ifanc, y tri ohonyn nhw.
                   A’r ddau yn y sedd gefn wedi troi er mwyn syllu allan drwy’r ffenest ôl.
                   Ac yn syllu a chwerthin.
     35            Ond prin y sylwodd y ferch arnyn nhw ar y pryd. Dim ond wedyn – ddyddiau, wythnosau
            wedyn – y cofiodd amdanyn nhw, pan ddechreuon nhw lenwi ei breuddwydion bob nos.
                   Eu hwynebau, yn chwerthin, chwerthin, chwerthin...
                   Ar y pryd, roedd hi ar ei gliniau. Ar ei gliniau yng nghanol y ffordd.
                   Lle roedd ei mam yn gorwedd ac yn gwaedu yn y glaw.

                                                                              Gareth F Williams, Tacsi i Hunllef (2011)


* Derek Brockway: Person enwog o Gymru sy’n rhoi rhagolygon y tywydd ar y teledu yn gyson.

2213-0227
                                                 –3–                M13/1/AXWEL/SP1/WEL/TZ0/XX

      (a)   Beth yn arbennig yn eich barn chi y mae’r awdur yn ceisio ei ddweud am y cymeriadau a’r
            sefyllfa yn y darn uchod?

      (b)   Mae creu awyrgylch berthnasol yn bwysig i awdur; sut y llwydda i wneud hynny’n effeithiol yn
            y darn hwn?




2213-0227                                                 Turn over / Tournez la page / Véase al dorso
                                       –4–              M13/1/AXWEL/SP1/WEL/TZ0/XX

2.

                                    Cân Galed

                 Dyma’r tro cynta imi weld cân
                 Wedi caledu.

                 Cân blygeiniol a ddylai grynu’r wawr
                 A gwlitho’r anialwch
             5   Rai blynyddoedd i heddiw
                 — Mae yma’n galed dan draed.

                 Disgynnodd o rywle.

                 Nid o’r awyr
                 Yn ganghennau o gynghanedd,
            10   Nid yn boer o beroriaeth
                 O big.

                 Disgynnodd
                 Yn swp
                 O’r to i’r llawr caled.

            15   Heb sŵn
                 Cwafreiddiodd y plu
                 Fel petai awel o anadl arnynt.

                 Ni thasgodd ffynnon o waed,
                 Ni holltodd y cnawd,
            20   Nid ysigwyd asgwrn.

                 Diau na fu’r farwolaeth yn ddim mwy na llonyddu esmwyth.

                 Bu bai ar yr haul poblogaidd
                 A gusanodd y gweddillion drwy’r dyddiau
                 Â’i wefusau cynddeiriog
            25   Nes sugno’r smotyn yn sych.

                 Yna, rhaid oedd i’r traed gerdded —
                 Gwragedd, gwŷr, plant —
                 Na fynnent chwilio’u llwybr,
                 Yn sathru o sawdl i wadn.

            30   Rhuthrodd y ceir
                 Mawr fel hen ferched goludog
                 Ar deierau modrwyog
                 Gan drafnidio’u ffordd dros yr hyn a ddiffoddwyd.



2213-0227
                                                               –5–          M13/1/AXWEL/SP1/WEL/TZ0/XX

                                     Ni welais y peth erioed o’r blaen —
                              35     Cân wedi caledu.

                                     Bonion esgyll bach,
                                     Darn o groen sychlyd fel crofen caws ffarm,
                                     Blaen-saeth bitw o big
                                     A ddylai fod yn diferu nodau ymhen misoedd
                              40     — Mae yma dan droed
                                     Yn galed grimp.

                                     Eos y nos a oleuai ganolnos ein dydd yfory?

                                     Un o adar Rhiannon* ein dyfodol diramant?

                                     Drudwen i drydar hanes ein diormesu?

                              45     Waeth beth, bellach.

                                     Dan draed y mae,
                                     Yn gân a galedwyd
                                     Gan gwymp.

                                                                               Eirian Davies, Cân Galed (1974)



* Rhiannon: Un o brif gymeriadau llên yr Oesoedd Canol. Fe’i cysylltir ag
              Adar Rhiannon a allai ddihuno’r marw a huno’r byw.



       (a)    Beth yw eich dealltwriaeth o’r meddwl a’r teimladau a adlewyrchir yn y gerdd hon?

       (b)    Ym mha ffyrdd y mae ffurf y gerdd (ei llinellau a’i pharagraffau, ac yn y blaen) yn ychwanegu
              at ei hystyr?




2213-0227
