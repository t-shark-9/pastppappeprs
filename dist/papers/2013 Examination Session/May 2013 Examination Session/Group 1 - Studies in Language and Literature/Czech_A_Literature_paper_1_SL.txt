M13/1/AXCZE/SP1/CZE/TZ0/XX




     22130047

CZECH A: LITERATURE – STANDARD LEVEL – PAPER 1
TCHÈQUE A : LITTéRATURE – NIVEAU MOYEN – ÉPREUVE 1
CHECO A: LITERATURA – NIVEL MEDIO – PRUEBA 1

Wednesday 8 May 2013 (morning)
Mercredi 8 mai 2013 (matin)
Miércoles 8 de mayo de 2013 (mañana)

1 hour 30 minutes / 1 heure 30 minutes / 1 hora 30 minutos


INSTRUCTIONS TO CANDIDATES

 Do not open this examination paper until instructed to do so.
 Write a guided literary analysis on one passage only. In your answer you must address both of
  the guiding questions provided.
 The maximum mark for this examination paper is [20 marks].

INSTRUCTIONS DESTINÉES AUX CANDIDATS

 N’ouvrez pas cette épreuve avant d’y être autorisé(e).
 Rédigez une analyse littéraire dirigée d’un seul des passages. Les deux questions d’orientation
  fournies doivent être traitées dans votre réponse.
 Le nombre maximum de points pour cette épreuve d’examen est [20 points].

INSTRUCCIONES PARA LOS ALUMNOS

 No abra esta prueba hasta que se lo autoricen.
 Escriba un análisis literario guiado sobre un solo pasaje. Debe abordar las dos preguntas de
  orientación en su respuesta.
 La puntuación máxima para esta prueba de examen es [20 puntos].




2213-0047                                                                                   4 pages/páginas
                                                             © International Baccalaureate Organization 2013
                                                        –2–                   M13/1/AXCZE/SP1/CZE/TZ0/XX

Napište literární analýzu jednoho z následujících textů. Vaše odpověď musí zohledňovat obě přiložené
orientační otázky.

1.

                                                    Bouda nad potokem

                    Když k nám do dědiny přijde červencová bouře – je to krása, že není větší.  Nejprve se plaví
            z dálky po dalekých lesích bílovských… Jako by tam velikými pruhy teklo mléko… Pak žlutě,
            oranžově, fialově se blýská… Ohníky skáčí po nebi… A najednou: Prásk!  Třesou se chalupy i
            stromy – lidé se křižují… To práskl hrom do starého stromu.
      5             Ale po chvíli se začnou trhat mraky, stráně jsou najednou pozlacené a z lesů, sečí a zahrad
            vane mokrý, pročištěný dech travin a křoví.   To už kluci sbíhají pod humna, kde hučí veliká
            voda…
                    Po jedné takové bouři, která božími posly prala do jedlí a velkými krápěmi bila traviny a
            křoví, šli jsme s Infantem k naší boudě.  Byl pln starostí.
     10             „Za našima,“ vykládal, „hrom třískl do bříma, že z něho lítaly třísy jako konopí.  Náš tatínek
            šli z lesa a stáli naproti pod jedlí.  A povídali: „Děti, to byl šup – mně se zatmělo v očích a břím jak
            byl vysoký, rozletěl se na dva kusy!“
                    Celí mokří dospěli jsme až k boudě.
                    Oh, krásné holubí hnízdo!  Bylo zaneseno úplně bahnem.  Jak bouře nesla zátopy slínu, vše
     15     tu bylo na hromadě.
                    „To bude mít Honza Brňák zlost!“ prohodil Infant.
                    Zatím jsme byli uneseni něčím zcela novým.  Dole za zmoly ozýval se pekelný řvavot…
            To vody hnaly se úžasnou rychlostí přes balvany, průrvy a skaliska.
                    Dívali jsme se němi s Infantem na to divadlo.
     20             Infant se tak chvíli dívá a pak praví unesen tou krásou:
                    „Chtěl bys být tou vodou?“
                    „Chtěl,“ přikývl jsem.
                    „To bych řekl,“ usmál se, „to bys hnal až do Dunaja!“
                    „A s Dunajem do Bugarestu“ – dodával.  „Náš strýc jsou tam na mostech a říkali, že Dunaj
     25     je tam jako moře… A zeleňoučká – červené šífy po ní šukají a komíny jejich jen čudí.  Člověče, ty
            dýmají – lopaty se perou ve vodách a Dunaj to všecko nese jak papír…“
                    Teď už jsem věděl, co všecko bych spatřil, kdybych byl vodou, jež naráží prudce na břehy,
            až prší od nich bílý dešť vodního prachu.
                    „A ty bys nechtěl být tou vodou, Infante?“
     30             Kluk zavrtěl hlavou.
                    „A čím?“
                    Infant se zamyslil a pohlédl na mne: „Já? – Jeleněm,“ dodal pak chvatně.
                    „Proč jeleněm?“
                    Infant máchl rukou: „Protože skáče přes skály jako by nic.  Já jsem byl s našima na honě a
     35     najednou před námi válí se v močařisku – jeleň.  Válí se, pak vstane a začne se otřípat, až bláto na
            habříky lítá.  Tatínek klepnou hůlkou o strom – a on tě vskočí, parohy položí na hřbet a houp! –
            přeskočí skálu jakoby nic.  Hejný namířili a švác! – ale jeleň letěl rychleji než kulka, už jsme ho
            neviděli…“




2213-0047
                                                       –3–                  M13/1/AXCZE/SP1/CZE/TZ0/XX

                   Bouda, kterou zanesla bouře bahnem, vytratila se z našich hlav.
   40              Já plul k Bugarestu, kde červené šífy plují po Dunaji a komíny dýmají a Infant byl spit
              krásou štíhlých jeleních noh…

                                                                           Jaroslav Marcha, Ptačí chléb (1922)


        (a)     Tajná bouda nad potokem, kterou si zhotovila skupina vesnických kluků, byla následkem
                bouřky téměř zničena.  Analyzujte, zda a jaké důsledky měla tato událost na psychický profil a
                hodnotovou orientaci v úryvku vystupujících postav.

        (b)     Charakterizujte jazyk vypravěče a postav a pokuste se určit důvod i původ některých stylistických
                a lexikálních osobitostí.




2213-0047                                                       Turn over / Tournez la page / Véase al dorso
                                                   –4–                 M13/1/AXCZE/SP1/CZE/TZ0/XX

2.

                                                Autistka

                                      Au maminko
                                      au tatínku
                                      Vaše mezivztahy mě bolí
                                      děsí mě vaše mimika
                                  5   Váš divný humor
                                      je mi solí
                                      v ráně
                                             Nesmějte se!
                                      Jsem odjinud
                                10    Jsem zkřehlé
                                      nehýčkané káně
                                      Vidím vás
                                      periferním zrakem
                                      z obrovské výšky

                                15    Mé srdce
                                      zasažené prakem
                                      vašich rozmíšek žabomyších
                                      je osamělé
                                      jako král
                                20    Proč vlastně v hrudi buší dál?

                                      Budí mě hrůza
                                      že tu nemám
                                      kam křídla složit
                                      Kdo z vás? Kdy? Koho miloval?

                                25    A vy se ptáte proč jsem němá?

                                                             Jarmila Hannah Čermáková, Skazočky (2009)


      (a)   Na základě výpovědi mluvčí básně analyzujte, v čem nachází příčiny svého chování jako
            autistky (tj. jako jedince uzavírajícího se do svého vnitřního světa).

      (b)   Sledujte stylistické prostředky, jimiž je dosahována naléhavost výpovědi.




2213-0047
